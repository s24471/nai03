
Na mapach: Ziemia58°N 20°E (mapa)
Morze Bałtyckie
	Na tę stronę wskazuje przekierowanie z „Bałtyk”. Zobacz też: inne znaczenia.
Morze Bałtyckie
Ilustracja
Zdjęcie satelitarne Bałtyku w marcu 2000
Kontynent	
Europa

Państwa	
 Szwecja
 Finlandia
 Rosja
 Estonia
 Łotwa
 Litwa
 Polska
 Niemcy
 Dania

Powierzchnia	
415 266 km²

Powierzchnia zlewiska	
1 721 238 km²

Średnia głębokość	
52,3 m

Największa głębia	
459 m

Objętość	
21 721 km³

Zasolenie	
2–20‰, średnio: 7‰

Temperatura	
w zimie od 2 do 4 °C
w lecie od 11 do 26 °C

Typ morza	
śródlądowe

Części morza	
Cieśniny Duńskie, Zatoka Botnicka (Botnik Południowy, Botnik Północny), Zatoka Fińska, Zatoka Ryska

Wyspy	
Bornholm, Gotlandia, Hiuma, Olandia, Rugia, Saaremaa, Uznam, Wolin, Wyspy Alandzkie

Położenie na mapie Europy
Mapa konturowa Europy, blisko centrum u góry znajduje się punkt z opisem „Morze Bałtyckie”
Morze Bałtyckie
Morze Bałtyckie
Ziemia58°N 20°E
Mapa morza
Mapa batymetryczna
	Multimedia w Wikimedia Commons

Plaża w Brzeźnie zimą

Ahrenshoop

Bałtyk nad Zatoką Ryską w Estonii

Latarnia Morska Świnoujście

Molo w Międzyzdrojach

Plaża w Dziwnowie

Bałtyk w okolicach Niechorza

Bałtyk w okolicach Mielna

Bałtyk w Kołobrzegu

Bałtyk w okolicach Międzywodzia

Dziwnówek

Bałtyk o zachodzie słońca nad Portem Północnym (Gdańsk Stogi)

Zatoka Pucka w Rewie

Bałtyk w Chałupach

Plaża w Jastarni

Plaża w Rewie

Kamienista plaża w Jarosławcu

Wybrzeże Zatoki Fińskiej w Sankt Petersburgu, Komarowo

Okolice Sztokholmu – widok z wyspy Ljusterö z wysokości 52 m n.p.m.

Bałtyk z portu w Darłowie
Morze Bałtyckie, Bałtyk – morze śródlądowe na szelfie kontynentalnym w północnej Europie. Połączone z Morzem Północnym przez Cieśniny Duńskie (Sund, Mały Bełt, Wielki Bełt), Kattegat, Skagerrak oraz Limfjorden. Za zachodnią granicę Bałtyku Właściwego przyjmuje się cieśninę Sund i próg podwodny ciągnący się na głębokości 18–20 m od przylądka Gedser (wyspa Falster) do przylądka Darsser Ort (Darss); na wschód od tej linii znajduje się akwen Bałtyku Zachodniego o powierzchni ok. 8000 km² nazywany przez Niemców także Ostsee (Morze Wschodnie); akwen ten obejmuje m.in. część wód Cieśnin Duńskich (oprócz Małego i Wielkiego Bełtu), a także mniejsze: Alsenbelt, Fehmarnbelt, Langelandsbælt. Przynależność cieśnin duńskich i Kattegatu do Morza Bałtyckiego jest różnie ujmowana, w zależności od konwencji.

Nazwa Bałtyku, znanego również jako Morze Scytyjskie, pojawia się po raz pierwszy u niemieckiego kronikarza Adama z Bremy pod koniec XI wieku. Natomiast na Mapie Morskiej (Carta Marina) wydrukowanej w Wenecji w XVI wieku jest z kolei Morzem Gockim.


Spis treści
1	Charakterystyka
1.1	Powierzchnia
1.2	Linia brzegowa
1.3	Podział
1.4	Największe zatoki
1.5	Większe półwyspy
1.6	Wyspy
1.7	Głębokość
1.8	Zasolenie
1.9	Poziom wód i fale
1.10	Zlodzenie
1.11	Temperatura wody
2	Historia geologiczna
3	Nazwa
4	Zanieczyszczenia
5	Państwa leżące nad Morzem Bałtyckim
6	Zlewisko Bałtyku
7	Porty nad Morzem Bałtyckim
8	Biologia
8.1	Fauna Bałtyku
8.2	Flora Bałtyku
9	Zobacz też
10	Uwagi
11	Przypisy
12	Linki zewnętrzne
Charakterystyka
Bałtyk nazywany jest morzem śródlądowym północnej Europy, ponieważ ze wszystkich stron jest otoczony lądem, a z Morzem Północnym łączy go jedynie kilka płytkich cieśnin. Położone jest w północnej strefie klimatu umiarkowanego. Oba morza leżą na tym samym szelfie kontynentalnym.

rozciągłość południkowa – ok. 1300 km
rozciągłość równoleżnikowa najszersza (przez Zatokę Fińską) – ok. 600 km
rozciągłość równoleżnikowa najwęższa (przez Zatokę Botnicką) – 100 km
rozciągłość równoleżnikowa poniżej Gotlandii – ok. 250 km
Powierzchnia
Powierzchnia Bałtyku wraz z Kattegatem wynosi ok. 415 266 km². Bez Kattegatu Bałtyk zajmuje 392 979 km². Powierzchnia zlewni wynosi 1 721 233 km². Objętość morza wynosi 21 721 km³[1].

Linia brzegowa
Linia brzegowa Bałtyku o długości ok. 8100 km[2] jest mocno rozwinięta i urozmaicona. Składa się na to duża liczba zalewów, zatok, półwyspów oraz wysp i wysepek, szczególnie licznych przy wybrzeżach północnym i zachodnim.

Podział
Zarówno wyznaczenie granic między Morzem Północnym a Bałtyckim oraz jego podział na mniejsze jednostki zależy od przyjętej konwencji. Międzynarodowe Biuro Hydrograficzne Cieśniny Duńskie uznaje za akwen odrębny od mórz, które łączą. W tym ujęciu granica Morza Bałtyckiego biegnie od punktu Falshöft w Nieby na Półwyspie Jutlandzkim (54°49'N, 9°57'E), a następnie dotyka wysp Ærø, Langeland, Lolland, Falster i Zelandia. Granica między Zelandią a Półwyspem Skandynawskim biegnie od Stevns do Falsterbo (55°23'N, 12°49'E)[3]. Międzynarodowa Rada Badań Morza (ICES) Skagerrak, Kattegat oraz Sund włącza do ekoregionu Greater North Sea, a mniejsze cieśniny duńskie do Baltic Sea[4]. Powszechnie za granicę Bałtyku uznaje się jednak linię między Skagen (57°54'N, 10°38'E) a Marstrand (57°53'N, 11°34'E), przez co do Bałtyku włączone są Kattegat i mniejsze cieśniny duńskie, a nie jest włączony Skagerrak[3]. Podobną granicę przyjmuje Komisja Ochrony Środowiska Morskiego Bałtyku, według której biegnie ona równoleżnikiem 57°44,43’N[5].

Morze Bałtyckie można podzielić na mniejsze jednostki naturalne lub wydzielone umownie dla celów administracyjnych (np. wyłączne strefy ekonomiczne i wody terytorialne) lub specjalnych (np. baseny i podbaseny Komisji Helsińskiej)[3].

Podziały naturalne
Podział Morza Bałtyckiego przy uwzględnieniu czynników morfologicznych[6]:

Botnik
Morze Alandzkie – między Wyspami Alandzkimi a brzegami Szwecji
Morze Archipelagowe[7] – między Wyspami Alandzkimi a brzegami Finlandii
Botnik Południowy (Morze Botnickie) – główny basen Zatoki Botnickiej
Botnik Północny – północny basen Zatoki Botnickiej
Basen Gotlandzki
Niecka Północnogotlandzka
Niecka Zachodniogotlandzka
Niecka Wschodniogotlandzka
Zatoka Fińska – odcięta linią umowną od Basenu Gotlandzkiego
Zatoka Ryska
Zatoka Gdańska – odcięta linią umowną od Basenu Gotlandzkiego
Basen Bornholmski
Niecka Arkońska (dawna Głębia Arkońska)
Niecka Wschodniobornholmska
Zatoka Pomorska
Morze Bełtów
Sund
Wielki Bełt wraz z Bełtem Langelandzkim i Bełt Samso
Mały Bełt
Zatoka Kilońska
Bełt Fehmarn
Zatoka Meklemburska i inne mniejsze cieśniny
Kattegat
Morze Bałtyckie bywa dzielone również na regiony hydrograficzne wyznaczone na podstawie zasolenia i uwarstwienia termicznego[3].

Podziały umowne
Komisja Ochrony Środowiska Morskiego Bałtyku (Komisja Helsińska) dzieliła Morze Bałtyckie na następujące jednostki[3]:

Morze Bałtyckie
Bałtyk Właściwy
Zatoka Gdańska
Południowy
Środkowy
Północny
Zatoka Botnicka
Morze Alandzkie
Morze Archipelagu
Morze Botnickie
Kwark (Kvarken Południowy i Kvarken Północny)
Botnik Północny
Zatoka Fińska
Zatoka Ryska
Zatoka Meklemburska
Zatoka Kilońska
Morze Bełtów
Mały Bełt
Duży Bełt
Sund
Kattegat
Skagerrak
Podział Bałtyku Właściwego w tym ujęciu dzielił go na równoleżnikowe pasy[3]. Podział ten później ulegał przeglądowi[8]. Późniejszy podział na podbaseny przyjmowany przez tę komisję bardziej przypomina regionalizację naturalną, przy czym nadal granice w obrębie Bałtyku Właściwego są konwencjonalne i w znacznej mierze prostoliniowe[9]:

Kattegat
Zatoki Duńskie
Duży Bełt
Sund
Zatoka Kilońska
Zatoka Mekleburska
Bałtyk Właściwy
Basen Arkoński
Basen Bornholmski
Basen Gdański
Basen Wschodniogotlandzki
Basen Zachodniogotlandzki
Północny Bałtyk Właściwy
Zatoka Ryska
Zatoka Fińska
Morze Botnickie
Morze Alandzkie
Morze Botnickie
Zatoka Botnicka (Botnik Północny)
Kwark
Zatoka Botnicka.
Międzynarodowa Rada Badań Morza (ICES) wyróżnia obszary statystyczne. Morze Bałtyckie ma w tej regionalizacji numer 3, w tym: Skagerrak i Kattegat 3.a, Sund 3.b, Morze Bełtów 3.c, a Bałtyk Właściwy i północno-zachodnie zatoki 3d. Większe obszary dzielone są na mniejsze, które w obrębie Bałtyku Właściwego mają granice przebiegające południkowo i równoleżnikowo, przypominając regionalizację Komisji Helsińskiej (nie są wyróżniane obszary tak małe jak Morze Alandzkie czy Zatoka Gdańska)[10].

Największe zatoki
Trzy wybitne rozgałęzienia Bałtyku tworzą wielkie zatoki:

Zatoka Botnicka o powierzchni 117 000 km²;
Zatoka Fińska o powierzchni 30 000 km²;
Zatoka Ryska o powierzchni 17 000 km².
Z innych większych zatok należy wymienić zatoki: Gdańską, Pomorską, Lubecką, Kilońską oraz Zalew Kuroński.

Większe półwyspy
Półwysep	Długość
km	Szerokość
km	Państwo
Mierzeja Kurońska	98	0,4–4	Litwa/Rosja
Mierzeja Wiślana	60	0,6–2	Polska/Rosja
Fischland-Darß-Zingst	45	7	Niemcy
Mierzeja Helska	35	0,3–0,1–3	Polska
Wyspy
 Osobny artykuł: Wyspy Morza Bałtyckiego.
Nazwa	Powierzchnia [km²]	Państwo	Ludność
Zelandia	7031	 Dania	2287740
Gotlandia	3144	 Szwecja	57004
Fionia	3100	 Dania	498481
Sarema	2673	 Estonia	40312
Olandia	1342	 Szwecja	23000
Lolland	1243	 Dania	73000
Hiuma	965	 Estonia	10000
Rugia	935	 Niemcy	73000
Bornholm	588	 Dania	44100
Falster	514	 Dania	47000
Uznam	445	 Niemcy
 Polska	76500
Als	312	 Dania	50000
Langeland	285	 Dania	15000
Wolin	265	 Polska	17000
Muhu	198	 Estonia	1822
Hailuoto	197	 Finlandia	995
Fehmarn	185	 Niemcy	13036
Vormsi	93	 Estonia	3000
Ærø	88	 Dania	6863
Kotlin	84	 Rosja	42800
Pozostałe wyspy:

Wyspy Alandzkie (ok. 6500 wysp i wysepek, Finlandia)
Valassaaret (Finlandia)
Archipelag Sztokholmski (Szwecja)
Møn (Dania)
Samsø (Dania)
Anholt
Læsø (Dania)
Gotska Sandön
Ven
Utö
Ornö
Kemiö
Grasö
Vallgrund
Björkö
Holmön
Ängesön
Głębokość
Morze Bałtyckie dzieli się na 3 wielkie baseny:

Basen Botnicki o maksymalnym zagłębieniu 294 m
Basen Gotlandzki o maksymalnym zagłębieniu 459 m
Basen Bornholmski o maksymalnym zagłębieniu 105 m[1]
Średnia głębokość Bałtyku wynosi 52,3 m[1], maksymalna – 459 m (Głębia Landsort na północny zachód od Gotlandii). Między Gotlandią a wybrzeżem łotewskim znajduje się Głębia Gotlandzka o maksymalnej głębokości sięgającej 250 m[11]. W Kattegacie głębokość maksymalna wynosi 109 m, ze średnią 24 m. Głębia położona najbliżej Polski – Głębia Gdańska – liczy 118 m.

Oprócz głębi i rynien charakterystyczną cechą rzeźby dna Bałtyku jest występowanie znacznych pod względem obszaru płycizn, zwanych ławicami. Zbudowane są one przeważnie z materiału piaszczysto-żwirowego i kamienistego, będącego pozostałością dawnych moren polodowcowych[11]. Licząc od zachodu, są to ławice: Arkońska, Orla, Odrzańska, Słupska, Środkowa i Hoburg na południe od Gotlandii.

Zasolenie
Ze względu na niskie zasolenie Bałtyk zalicza się do wód słonawych (mezohalinowych) i określa morzem półsłonym. Średnie zasolenie wynosi ok. 7‰. Na ogół waha się w granicach od 2 do 12‰, choć zimą zasolenie nie przekracza 7,8‰ w Zatoce Gdańskiej. W Kattegacie i Skagerraku wynosi ok. 20‰, w Bełtach i Zatoce Kilońskiej ok. 15–17‰, przy polskich wybrzeżach ok. 7‰, w Zatoce Puckiej spada do 6,2‰, w Zalewie Wiślanym tylko 1–3‰, w Zatoce Fińskiej i Botnickiej spada do 2‰. Stosunkowo duże różnice zasolenia w Bałtyku występują w kierunku pionowym. Słona woda jako cięższa opada ku dnu basenu. Na przykład w Basenie Bornholmskim przy powierzchni wynosi ok. 7,5‰, a przy dnie, na głębokości 100 m sięga aż 15–18‰.

Do Morza Bałtyckiego wpływa około 250 rzek, z których największe to: Wisła, Odra, Newa, Kemi, Niemen, Lule, Gota, Ångerman i Dźwina. Wody te parują w podobnym tempie jak woda akwenu, do którego należy zlewisko.

Niskie zasolenie Bałtyku spowodowane jest względnie niskimi temperaturami i związanym z tym mniejszym tempem parowania wody w obszarze szerokości geograficznych akwenu. Przykładem morza, w którym parowanie jest bardzo intensywne i zwiększa zasolenie do ok. 40‰, jest Morze Śródziemne, jak we wszystkich wodach tego zakresu szerokości geograficznej.

Poziom wód i fale
Poziom wód Bałtyku jest wyższy niż w Oceanie Atlantyckim i Morzu Północnym i wynika z jego śródlądowego położenia. Powodem jest zbyt słaba wymiana wód przez wąskie Cieśniny Duńskie, aby nastąpiło pełne wyrównanie poziomów. W cieśninach wody piętrzą się zależnie od kierunku wiatrów, które albo pchają wody oceaniczne w głąb Bałtyku, lub na odwrót – wypychają je z niego.

Przypływ, będący wynikiem przyciągania wód morskich przez Księżyc i Słońce, jest na Bałtyku nieznaczny i wynosi: w Kopenhadze 24 cm, w Świnoujściu 8 cm, w Zatoce Gdańskiej 3 cm, w Kłajpedzie 4 cm, zaś w Zatoce Fińskiej na skutek jej ciasnoty wzrasta znów do 6–8 cm. Sejsze, wywołane głównie różnicami ciśnienia atmosferycznego w różnych punktach basenu, mają amplitudę rzadko przekraczającą 30 cm. Spiętrzenia wody wywołane silnymi wiatrami sięgają od 50 cm na brzegach otwartego morza do 2 m i więcej w cieśninach i w głębi zatok. W listopadzie 1824 r. wody nagnane przez wiatr podniosły poziom morza w Petersburgu o 410 cm, natomiast w 1924 r. o 369 cm[2].

Bałtyk jest morzem burzliwym, a fale są krótkie i strome. Typowa wysokość fali wynosi 5 m. W czasie silnych sztormów fale są gwałtowne, nieuporządkowane, często odbite i nadbiegające z różnych kierunków, a ich wysokość sięga prawie do 10 m. 23 grudnia 2004, w czasie sztormu w rejonie północnego Bałtyku, zarejestrowano pojedynczą falę o wysokości prawie 14 m. Odległości między grzbietami fal są przy tym niewielkie, sięgają zaledwie 50 m[2].

Najsilniejsze falowania wywołane są przez cyklony (niże baryczne), nadciągające z zachodu lub ze wschodu. Morze jest najbardziej burzliwe w styczniu, najspokojniejsze w czerwcu. Na polskim wybrzeżu Bałtyku rocznie notuje się 20–25 dni sztormowych[2].

Bałtyckie sztormy są niebezpieczne dla żeglugi statków. W ostatnich latach podczas sztormu zatonęły 3 duże promy: 14 stycznia 1993 polski „Jan Heweliusz”, 28 września 1994 estoński MS „Estonia”, a 1 listopada 2006 szwedzki MS „Finnbirch”.

Temperatura wody powierzchniowej w zależności od pory roku wynosi od -0,5 do +20 °C.

Temperatura wód przy polskim wybrzeżu jest uzależniona od wiatrów. Wiatry zachodnie ocieplają wodę, wschodnie – oziębiają ją[12].

Zlodzenie
Lód skuwa zatoki: Botnicką, Fińską i Ryską oraz zalewy i mniejsze zatoki. Grubość lodu dochodzi do 70 cm w północnej części Zatoki Botnickiej. Pokrywa lodowa formuje się tam w wąskim pasie przybrzeżnym, ale w centralnych obszarach każdego z tych basenów zalega już jedynie odmiana gęstej kry, tzw. pak lodowy. Morze zaczyna zamarzać najpierw przy brzegu, najwcześniej w połowie listopada, a rozmarza w maju, co obserwowano także w ostatnich latach. Wyspy północnego Bałtyku, jak Hiuma, Sarema i archipelag u wejścia do Zatoki Botnickiej uzyskują zimą połączenie z lądem stałym, jak np. na początku 2009 roku[a].

W źródłach historycznych opisano kilkakrotne zamarznięcie Zatoki Meklemburskiej, dzięki czemu był możliwy transport saniami z Rostocku i Lubeki na wyspy duńskie[13]. Zlodzeniu akwenu wydaje się sprzyjać znacznie mniejsza głębokość zachodniej części Bałtyku niż obszarów rozciągających się bardziej na wschód i najwyraźniej z tego powodu zdecydowanie brak takich opisów dla wybrzeża polskiego. Kilkakrotnie opisano przeprawy po lodzie między Gdańskiem a Helem[13], a współcześnie Zatoka Pucka zamarza każdej bardziej mroźnej zimy (np. co roku w latach 2009–2011). Jednak zasięg zlodzenia kończy się zawsze jedynie na Helu. Jeden tylko, powstały w roku 1423, relacjonuje wyprawę saniami z Gdańska na wyspy duńskie. W tym samym roku możliwe były podobno przeprawy po lodzie z Prus[13], które być może kronikarz utożsamił z Brandenburgią, do Lubeki oraz z Meklemburgii do Danii[13]. Wzmiankowana relacja powstała na samym początku Minimum Spörera, co wskazywałoby, jeżeli traktować tę dosłownie, na brak większego związku ze zmianami na Słońcu, których zresztą astronomowie nie byli w stanie wtedy rejestrować.

Wiadomo o innym, bardziej współczesnym opisie, w którym biskup Andrzej Chryzostom Załuski, opisując niezwykle mroźną zimę lat 1708/1709, zanotował, co następuje: „Morze Bałtyckie jak tylko okiem nawet uzbrojonem dosięgnąć można było, do dnia 8 kwietnia, grubym lodem było pokryte”[14]. Z cytowanej relacji nie wynika jednak czy był to lód stały, czy zwykła kra, jak również czy wzmiankowane pole lodowe obserwowano na otwartym morzu, a nie w obszarze często zlodzonego Zalewu Wiślanego.

Podobne do opisanych wcześniej raportów o przedostawaniu się po lodzie do Szwecji mogą natomiast dotyczyć jedynie obszaru często zamarzającej Zatoki Fińskiej, bo kiedyś kraj ten rozciągał się również na tereny Finlandii. Znany jest taki właśnie opis z roku 1460, kiedy to podróżowano z Rewla w Inflantach, położonego na południowym brzegu Zatoki Fińskiej, do Szwecji, ale podobno również do Danii[13]. Od roku 1406 do końca wieku w skład terytorialny Danii wchodziła także Gotlandia, a sto lat wcześniej, w roku 1306, Bałtyk zamarzł właśnie między Olandią, Gotlandią i Estonią[13], podczas gdy południowe wybrzeże morza, poza Zatoką Meklemburską, pozostało najwyraźniej wolne od stałego lodu. Być może nieco podobnie należałoby tłumaczyć wzmiankowany wcześniej opis z roku 1423.

Od roku 1900 południowy Bałtyk nie zamarzł ani razu, natomiast często pojawia się kra, zwłaszcza w pobliżu Zatoki Meklemburskiej. Mimo dużego zasięgu zlodzenia, jaki można ustalić, korzystając z rysunku w publikacji Krzysztofa Kożuchowskiego, Morze Bałtyckie nie zamarzło całkowicie również w latach 1739–1740, 1753–1754, 1788–1789, 1798–1799, 1808–1809, 1829–1830, 1866–1867, 1870–1871, 1876–1877, 1880–1881, 1887–1888, 1892–1893, 1939–1940, 1941–1942, 1946–1947[15]. Ponadto okresy te nie pokrywają się z latami, gdy obserwowano duże pola kry w zachodniej części akwenu, co mogłoby świadczyć o bardzo mroźnych zimach na Półwyspie Jutlandzkim.

W roku 1987 ok. 96% powierzchni Bałtyku zajmowała kra, ale nie tworzyła jednolitej pokrywy, po której można by przemieszczać się saniami. Stały lód pojawił się wówczas, tak jak podczas innych mroźnych zim, jedynie w wąskim przybrzeżnym pasie zatok Botnickiej i Fińskiej, zaś na całej rozciągłości polskiego wybrzeża obserwowano mniej gęstą krę[a]. Luźna kra u zachodnich wybrzeży Polski, na odcinku od Świnoujścia do Kołobrzegu, pojawiła się również w lutym 2010[b]. Z lokalnej prasy wiadomo też, że pole lodowe rozciągało się po horyzont na wysokości Świnoujścia, zaś z zamieszczonej na stronie internetowej fotografii wynika, że podobnie morze wyglądało w Jarosławcu[16], tworząc gdzieniegdzie w pobliżu brzegu piętrzące się zwały lodu (Trzęsacz, Rewal); patrz zdjęcia[17][18].

Duża czasowa rozciągłość małej epoki lodowcowej powoduje, że wszystkie opisy niezwykłych zjawisk lodowych znane z wieku XIV, XV, XVI i XVII powstały w czasie trwania jednego i tego samego epizodu klimatycznego.

Temperatura wody
Średnia dobowa temperatura morza (°C)
Sty	Lut	Mar	Kwi	Maj	Cze	Lip	Sie	Wrz	Paź	Lis	Gru	Rok
Gdynia[19]	3,2	2,7	2,2	4,5	10,0	14,9	18,4	19,1	17,3	13,2	9,6	5,9	10,0
Sopot[20]	3,3	2,8	2,4	4,8	10,1	15,1	18,5	19,2	17,4	13,3	9,7	6,1	10,0
Kamień Pomorski[21]	2,6	2,6	2,6	5,7	10,1	15,7	18,4	18,9	17,2	13,1	9,0	5,5	10,1
Gdańsk[22]	3,3	2,8	2,4	4,8	10,1	15,1	18,5	19,2	17,4	13,3	9,7	6,1	10,2
Historia geologiczna
 Osobny artykuł: Powstanie i rozwój Bałtyku.
Morze Bałtyckie jest jednym z najmłodszych mórz Oceanu Atlantyckiego. Liczy około 12 tys. lat. W swoim rozwoju przechodziło kilka faz, kształtując się na obszarze pierwotnego lądu zwanego Fennoskandią (prawdopodobnie w starej dolinie hipotetycznej eoceńskiej rzeki Eridan). Niekiedy traciło kontakt z oceanem, stając się olbrzymim jeziorem.

Bałtyckie Jezioro Lodowe, 12–10 tys. lat temu
Morze Yoldiowe, 10–9 tys. lat temu
Jezioro Ancylusowe, 9–8 tys. lat temu
Morze Litorynowe, 8–4 tys. lat temu
Morze Mya, 4 tys. lat temu – do dziś
Nazwa
Historyczne nazwy:

Barbarum fretum
Morze Swebów, łac. Mare Suebicum; Tacyt I wiek
Sarmaticos Okeanos (Ocean Sarmacki) Klaudiusz Ptolemeusz, Geografia III. 5.1
Zatoka Wenedzka II w. (południowa część Bałtyku), Ptolomeusz
Ostsea, IX wiek, Wulfstan podróżnik anglosaski
Morze Rusów – Waregów; Bar ar-Rus was-Saqaliba (Morze Rusów i Saqaliba) VIII – XI wiek, kronikarze arabscy Al-Biruni, Masudi
Ostarsalt – rocznik frankoński
Morze Otaczające, Ibrahim ibn Jakub 965
Bałtyk, sinus Balticus; pierwsza wzmianka z drugiej połowy XI w. autorstwa Adama z Bremy
Morze Waregów, Nestor (1115)
Morze Gockie (Mare Goticum), Olaus Magnus 1539
Obecna nazwa morza w różnych językach jest albo określeniem zależnym od położenia – morze wschodnie lub morze zachodnie, albo wariantem występującej również w języku polskim nazwy bałtyckie:

w językach germańskich prócz angielskiego jest to morze wschodnie: w duńskim (Østersøen), niderlandzkim (Oostzee), niemieckim (Ostsee), norweskim (Østersjøen) i szwedzkim (Östersjön);
w języku fińskim nazwa Itämeri również oznacza morze wschodnie, mimo że Bałtyk znajduje się na zachód od Finlandii. W tym wypadku jest to tłumaczenie szwedzkiej nazwy Östersjön – pozostałość z czasów, kiedy Finlandia była częścią Szwecji (do 1809 roku);
w języku estońskim nazwa morza pochodzi od położenia geograficznego i jest to morze zachodnie (Läänemeri);
bałtycki w różnych wariantach językowych występuje, prócz polskiego, w angielskim (Baltic Sea), łacińskim (Mare Balticum), francuskim (Mer Baltique), włoskim (Mare Baltico), rumuńskim (Marea Baltică), hiszpańskim i portugalskim (Mar Báltico), kaszubskim (Bôłt), czeskim (Baltské moře), rosyjskim (Балтийское море, Балтика), łotewskim (Baltijas jūra), węgierskim (Balti-tenger) i litewskim (Baltijos jūra).
Nazwę Bałtyk (łot. Baltijas jūra) Łotysze wywodzą od słowa baltais – łot. biały.

Zanieczyszczenia
Bałtyk jest jednym z najbardziej zanieczyszczonych mórz na świecie. W 1973 podpisano Konwencję Gdańską o rybołówstwie i ochronie żywych zasobów Bałtyku i Bełtów. W 1974 siedem państw nadbałtyckich podpisało drugą Międzynarodową Konwencję Bałtycką w Helsinkach. Ciągle jednak Bałtyk pozostaje jednym z najbardziej zanieczyszczonych mórz na świecie.

Czynnikami, które wpływają na zanieczyszczenie wód Bałtyku, są m.in.: budowa rowów melioracyjnych, intensywne uprzemysłowienie, rozwój i powstawanie nowych miast oraz okoliczne ścieki i odpady.

Ocenia się, że największym problemem ochrony Morza Bałtyckiego jest eutrofizacja. Jej głównymi przyczynami są nadmierne ładunki azotu i fosforu, które pochodzą z obszarów lądowych w zlewni Bałtyku, a także obszarów spoza niej. Stwierdzono, że Morze Bałtyckie w ciągu XX wieku zmieniło swój charakter z oligotroficznego (o przejrzystych wodach) w mocno zeutrofizowane[23]. Jako że wymiana wód z bardziej słonym i lepiej utlenionym Morzem Północnym jest ograniczona, opadająca na dno Bałtyku materia organiczna w trakcie swojego rozkładu powoduje zużycie dostępnego tlenu i wytwarzanie siarkowodoru, przez co tworzą się na dnie strefy martwych wód[24][25].

Po wkroczeniu wojsk alianckich i radzieckich na teren Niemiec odkryte zostały duże ilości amunicji chemicznej oraz zapasów bojowych środków trujących w pojemnikach. Na mocy konferencji poczdamskiej znalezioną broń chemiczną postanowiono zatopić w Morzu Bałtyckim[26]. Głównymi miejscami jej zatopienia stały się: południowo-wschodnia część Głębi Gotlandzkiej, wschodnia część Głębi Bornholmskiej oraz cieśniny Mały Bełt i Skagerrak, jednak nie są to jedyne miejsca, w których zatopiona broń chemiczna może się znajdować (pojemniki były wyrzucane ze statków także na trasach transportu do wyznaczonych stref, a część mogła dryfować na znaczne odległości, w dodatku część dokumentacji dotycząca zatapiania broni chemicznej mogła nie zostać do tej pory ujawniona). Szacuje się, że zatopionych zostać mogło od 6000 do 13 000 samych bojowych środków trujących (przy założeniu, że stanowią one średnio 15% masy amunicji), głównie takich środków jak iperyt siarkowy, arsyny (difenylochloroarsyna, difenylocyjanoarsyna, adamsyt), tabun czy fosgen[27]. Jednym z zagrożeń stwarzanych przez zatopioną broń chemiczną jest możliwość wyłowienia środków trujących z morza przez załogi kutrów rybackich i skażenie sprzętu oraz ludzi (pierwsze takie przypadki odnotowano już w 1947 roku). Oddziaływanie broni chemicznej na środowisko morskie jest jednak słabo zbadane. W przypadku iperytu siarkowego prawdopodobnie nie istnieje istotne ryzyko dla flory i fauny[26], choć część organizmów wykazuje wyższą wrażliwość (np. niektóre odmiany glonów czy skorupiaków)[27]. Związki arsenu mogą jednak ulegać bioakumulacji i po rozkładzie w środowisku mogą pozostać nieorganiczne związki arsenu o mniejszej toksyczności. W obu przypadkach najprawdopodobniej nie istnieje ryzyko dla konsumentów, zwłaszcza że wyłowione ryby podlegają kontroli[26].

Państwa leżące nad Morzem Bałtyckim
 Dania
 Estonia
 Finlandia
 Litwa
 Łotwa
 Niemcy
 Polska
 Rosja
 Szwecja
Zlewisko Bałtyku
Zlewisko Bałtyku rozciąga się od Karpat i Sudetów po rejony znajdujące się za kołem podbiegunowym północnym. Charakterystyczną cechą zlewiska Bałtyku jest występowanie znacznej liczby jezior, spośród których największe to Ładoga i Onega.

Do Morza Bałtyckiego uchodzi około 200 cieków. Spośród nich według danych z XX w. największy średni roczny przepływ, zbliżający się do 2 500 m³·s-1 ma Newa. Przepływ powyżej 1000 m³·s-1 ma też Wisła, kolejne mają mniejszy. Następne są Dźwina, Niemen i Odra. Rzek o przepływie większym niż 50 m³·s-1 jest łącznie 32[28].

Porty nad Morzem Bałtyckim
 Osobny artykuł: Porty nad Morzem Bałtyckim.
Pod względem wagi brutto towarów przewożonych z/do portu wyróżniają się porty rosyjskie znajdujące się w Ust´-Łudze, Primorsku oraz Petersburgu, a także porty z krajów Unii Europejskiej: Wolny Port Ryga (Łotwa), Port w Göteborgu (Szwecja), Port w Kłajpedzie (Litwa), Port w Gdańsku (Polska), Port w Tallinnie (Estonia).

Biologia

Zakwit fitoplanktonu. 3.06.2001
Zoogeograficznie Morze Bałtyckie tworzy oddzielną dzielnicę bałtycką. Ze względu na niskie zasolenie jest ona wyjątkowo uboga biologicznie. Dla porównania w sąsiednim Morzu Północnym biomasa jest pięciokrotnie wyższa. Niskie zasolenie stanowi barierę nie do pokonania dla bardzo wielu zwierząt. Oprócz zachodnich krańców nie występuje ani jeden gatunek szkarłupni będącej ważnym składnikiem zwierzostanu innych mórz. Całkowicie brak chitonów, walconogów, głowonogów, ramienionogów i ściśle morskich ślimaków. Mięczaki ściśle morskie są reprezentowane tylko przez sześć gatunków małżów. Bardzo skromnie reprezentowane są jamochłony, wstężnice i pierścienice. Nieliczne zwierzęta słonowodne jak omułki, małgwie, chełbia, śledzie czy dorsze żyjące w Bałtyku są o połowę mniejsze niż w Morzu Północnym. Z drugiej strony niskie zasolenie umożliwia tu życie wielu rybom słodkowodnym.

Wlewające się do Bałtyku słone wody, z powodu większej gęstości, pozostają przy dnie i są izolowane od atmosfery warstwą mniej słonych wód powierzchniowych. Z tego powodu około 1/4 dna Bałtyku jest w strefie beztlenowej, gdzie rozwijające się bakterie wydzielają siarkowodór.

Fauna Bałtyku
Fauna Bałtyku jest stosunkowo uboga.
kręgouste
minóg morski[29]
minóg rzeczny[30]
ryby
koleń pospolity[31]
płaszczka gwiaździsta
jesiotr ostronosy
węgorz europejski[30]
śledź bałtycki[30]
szprot[30]
parposz[30]
aloza[29]
sardela europejska[30]
łosoś[30]
troć wędrowna[30]
pstrąg tęczowy[30]
sieja pospolita[30]
stynka[30]
szczupak[30]
leszcz[30]
ciosa[30]
certa[30]
płoć[30]
boleń[30]
dorsz[30]
witlinek[30]
plamiak[30]
rdzawiec[30]
motela[30]
ciernik (kolka)[30]
cierniczek[30]
pocierniec[30]
iglicznia[30]
wężynka[30]
belona[30]
makrela[30]
miecznik (włócznik)[31]
sandacz[30]
okoń[30]
węgorzyca[30]
taśmiak długi[30]
ostropłetwiec[30]
kur diabeł (diabeł morski)[30]
kur głowacz[30]
kur rogacz[30]
kurek szary[30]
tobiasz[30]
dobijak[30]
babka czarna[30]
babka piaskowa[30]
babka czarnoplamka[30]
babka mała[30]
babka bycza (jako gatunek inwazyjny)
żabnica
tasza[30]
lisica[30]
dennik[30]
skarp (turbot)[30]
nagład[29]
gładzica[30]
stornia[30]
zimnica[30]
ssaki
szarytka morska[30]
nerpa obrączkowana[30]
foka pospolita[30]
morświn zwyczajny[30]
gąbki wodne
nawodnik rzeczny (gąbka rzeczna)[30]
powłócznica chlebowa (gąbka chlebowa)[30]
gąbka bezszkieletowa[30]
jamochłony
ukwiał tęgoczułki[30]
ukwiałek arkoński[30]
piórówka świecąca[32]
chełbia modra[30]
bełtwa festonowa (bełtwa włosiennik)[30]
meduza kompasowa[32]
fialidium[30]
gałęzatka (kordylofora)[30]
klawa[30]
rozkrzelipka (sertularia)[32]
obelia[32]
laomedea zwyczajna[30]
laomedea bałtycka[30]
kampanulina[30]
stułbia bezczułkowa[30]
żebropławy
żebropław groszkówka[30]
Mnemiopsis leidyi
niezmogowce
priapulus[30]
halikryptus[30]
wstężniaki
lineus[30]
wieloszczety
mysz morska (złotorunka)[30]
nereida różnokolorowa[30]
neftyda[30]
anaitida[30]
trochocheta[30]
kapitella[30]
heteromastus[30]
nalepian rybik (piaskówka)[30]
skalibregma[30]
skrzeloń (terebelides)[30]
kikutnice (pająki morskie)
kikutnica czerwona[30]
skorupiaki
krab wełnistoszczypcy (krab wełnistoręki)[30]
krab brzegowy (raczyniec jadalny)[30]
krabik amerykański[30]
pustelnik bernardyn[33]
krewetka bałtycka[30]
krewetka elegancka (krewetka atlantycka)[34]
krewetka zmienna (krewetka wiślana, pływająca)[30]
garnela[30]
lasonogi (8 gatunków)
pośródek pospolity[30]
kiełże (przynajmniej 6 gatunków)[30]
zmieraczek plażowy[30]
zmieraczek zatokowy[30]
zmieraczek zalewowy[30]
zmieraczek zwyczajny[30]
bełkaczek (4 gatunki, w tym bełkaczek pospolity)[30]
hyperia[30]
metopa[30]
batyporeja (piaszczyk)[30]
pontoporeja (2 gatunki)[30]
podwój wielki[30]
podwoik (3 gatunki)[30]
stulnik (2 gatunki)[30]
eurydyka[30]
jera (3 gatunki)[30]
kleszczuga bałtycka[30]
dłużlik[30]
ligia oceaniczna (psotówka)[32]
pąkla[30]
mięczaki
rogowiec bałtycki[30]
rogowiec wapienny[30]
sercówka pospolita (sercówka jadalna)[30]
sercówka drobna – endemit Bałtyku[30]
małgiew piaskołaz (piaskołaz wielki)[30]
cyprina islandzka[30]
astarta północna[30]
astarta zachodnia[30]
omułek jadalny[30]
pobrzeżka (brzegówka, więcej niż 1 gatunek)[32]
zawitka[32]
wodożytka (5 gatunków)[30]
rozdepka rzeczna[30]
błotniarka bałtycka (forma bałtycka błotniarki jajowatej)[30]
alderia[30]
embletonia blada[30]
lamelidoris[30]
wypławczak garbaty (limaponcja)[30]
mszywioły
siatecznik (2 gatunki, w tym siatecznik bałtycki)[30]
kallopora[30]
alcjonidium[30]
szkarłupnie
rozgwiazda czerwona[30]
wężowidło białawe[30]
szczecioszczękie
strzałka bałtycka[30]
strzałka mała[30]
żachwy
dendrodoa[30]
przejrzystka[33]
ogonice
fritilaria[30]
ojkopleura[30]

Foka szara drzemie na plaży w Niechorzu

Kur diabeł
Flora Bałtyku
Glony wielokomórkowe występują na płytkich wodach Bałtyku (do 30 m).

rośliny naczyniowe
włosienicznik Baudota
wywłócznik kłosowy
zostera morska (trawa morska)
rdestnica przeszyta
rdestnica grzebieniasta
rdestnica nitkowata
rupia morska
zamętnica błotna
jezierza morska
zielenice
ulwa sałatowa (sałata morska)
monostroma bałtycka – endemit bałtycki
taśma
gałęzatka
ramienica bałtycka
ramienica szorstka
ramienica kędzierzawa (rosocha morska)
brunatnice
morszczyn pęcherzykowaty
morszczyn piłkowany
strunka witkowata
kłosek
pilajella
krasnorosty
żebrowiec krwisty
widlik
rozróżka
kraśnica ciemna
rurecznica
hildenbrandia Hildenbrandia rubra
Zobacz też
	Zobacz hasło Morze Bałtyckie w Wikisłowniku
języki bałtyckie
kraje bałtyckie
Morze Alandzkie
Projekt Baltex
region bałtycki
Związek Miast Bałtyckich
Uwagi
 Na podstawie map zlodzenia przygotowywanych przez IMiGW.
 Strona webowa „Zlodzenie Bałtyku” przygotowywana przez IMiGW; uaktualniana i dostępna w okresie zimowym.
Przypisy
 red. Lars Håkanson: Środowisko Morza Bałtyckiego, zeszyt 1. Charakterystyka fizycznogeograficzna zlewiska Morza Bałtyckiego.
 Bronisław Siadek, Bałtyk od A do Z, „Poznaj Świat” R. VIII, nr 7 (92), lipiec 1960, s. 28–32.
 Aleksander Majewski, Morze Bałtyckie, jego granice i podziały, [w:] Aleksander Majewski, Zbigniew Lauer (red.), Atlas Morza Bałtyckiego, Warszawa: Instytut Meteorologii i Gospodarki Wodnej, 1994, s. 11-18, ISBN 83-85176-21-7.
 ICES ecoregions [pdf], 2017 (ang.).
 About us, Komisja Helsińska [dostęp 2021-11-08].
 Aleksander Majewski. Podziały Morza Bałtyckiego. „Przegląd geofizyczny”. 2 (XXXIV), s. 167–168, 1989. Państwowe Wydawnictwo Naukowe. ISSN 0033-2135.
 Komisja Standaryzacji Nazw Geograficznych poza Granicami RP: Nazewnictwo Geograficzne Świata. T. Zeszyt 10: Morza i oceany. Warszawa: Główny Geodeta Kraju, 2008, s. 51. ISBN 978-83-254-0462-8.
 Subdivision of the 7 HELCOM Seas [pdf], Komisja Helsińska, 2019 (ang.).
 HELCOM sub-basins [pdf], ICES (ang.).
 ICES ecoregions and statistical areas hybrid [pdf], ICES, 2018 (ang.).
 Jan Szeliga, Bałtyk, w: „Poznaj swój kraj” R. XVIII, nr 6 (188), czerwiec 1975, s. 3–7.
 Dlaczego latem, woda nad Bałtykiem jest zimna?
 Wyjątki ze źródeł historycznych o nadzwyczajnych zjawiskach hydrologiczno-meteorologicznych na ziemiach polskich w wiekach od X do XVI, Ananiasz Rojecki (red.), Wydawnictwa Komunikacji i Łączności, Warszawa 1965.
 Marek Żukow-Karczewski, Anomalie pogodowe w dawnej Polsce, „Aura”, nr 7/1990.
 Krzysztof Kożuchowski, Wieloletnie wahania zlodzenia Bałtyku, „Problemy klimatologii polarnej”, nr 5, 1996.
 'Panoramia: Zlodzenie Bałtyku w Jarosławcu'. panoramio.com. [zarchiwizowane z tego adresu (2013-03-19)]..
 Region – Zachodniopomorskie: Bałtyk zamarza. Kra lodowa sięga po horyzont– 27 stycznia 2010.
 Bałtyk zamarza. Po morzu dryfują lodowe kry – 29 stycznia 2010.
 Gdynia average sea temperature – seatemperature.org.
 Sopotaverage sea temperature – seatemperature.org.
 Kamień Pomorski average sea temperature – seatemperature.org.
 Gdańsk Sea Temperature Average, Poland Water Temperatures – seatemperature.org.
 Raport o stanie środowiska w Polsce 2008. Warszawa: Główny Inspektorat Ochrony Środowiska, 2010, s. 78, seria: Biblioteka Monitoringu Środowiska.
 Bałtyk to morze najmłodsze, najsłodsze i z pustynią (siarkowodorową), „trojmiasto.pl” [dostęp 2018-05-11] (pol.).
 Zastrzyk słonej wody dla Bałtyku, „Nauka w Polsce” [dostęp 2018-05-11] (pol.).
 Tadeusz Kasperek, Broń chemiczna zatopiona w Morzu Bałtyckim, Toruń: Wydawnictwo Adam Marszałek, 1999, s. 21–22, 82, 98–101, ISBN 83-7174-481-1.
 Mieczysław S. Ostojski, Eugeniusz Andrulewicz, Włodzimierz Krzymiński, Broń chemiczna zatopiona w Morzu Bałtyckim w wyniku działań wojennych, Warszawa: Instytut Meteorologii i Gospodarki Wodnej, 2010, s. 7, 9, 14, 23, ISBN 978-83-61102-28-1.
 Jerzy Cyberski, Hydrografia zlewiska, [w:] Aleksander Majewski, Zbigniew Lauer (red.), Atlas Morza Bałtyckiego, Warszawa: Instytut Meteorologii i Gospodarki Wodnej, 1994, s. 70-80, ISBN 83-85176-21-7.
 Andrzej Rudnicki: Ryby wód polskich. Atlas. Warszawa: Wydawnictwa Szkolne i Pedagogiczne, 1989, s. 20–21, 26–27, 98–99. ISBN 83-02-01071-5.
 Ludwik Żmudziński: Świat zwierzęcy Bałtyku. Warszawa: Wydawnictwa Szkolne i Pedagogiczne, 1990. ISBN 83-02-02374-4.
 Tomasz Umiński: Zwierzęta i oceany. Popularna zoogeografia wód morskich. Warszawa: Wydawnictwa Szkolne i Pedagogiczne, 1986, s. 167. ISBN 83-02-02680-8.
 Mały słownik zoologiczny. Bezkręgowce. Warszawa: Wiedza Powszechna, 1976.
 Czesław Jura: Bezkręgowce. Zarys morfologii, systematyki, filogenezy. Warszawa: Państwowe Wydawnictwo Naukowe, 1983, s. 338, 551. ISBN 83-01-04489-6.
 Z. Strzelecki: Mieszkańcy Bałtyku. Krewetka Palaemon elegans. Muzeum Przyrodnicze Wydziału BiNoZ UMK. (pol.).
Linki zewnętrzne
Baltyckie morze, [w:] Słownik geograficzny Królestwa Polskiego, t. I: Aa – Dereneczna, Warszawa 1880, s. 89.
pde
Powstanie i rozwój Bałtyku
pde
Morza na świecie
Kontrola autorytatywna (morze śródlądowe):VIAF: 316431537, 5968157416862316710008LCCN: sh85011368GND: 4044107-6NDL: 00560538LIBRIS: wt798cbf4zqg1qpNKC: ge134046PLWABN: 9810611400105606J9U: 987007282300805171WorldCat: viaf-260253697
Encyklopedia internetowa: PWN: 3873844 Britannica: place/Baltic-Sea Treccani: mare-baltico Universalis: mer-baltique БРЭ: 4343809 Uppslagsverket Finland: Oestersjoen Store norske leksikon: Østersjøen Catalana: 0007142
Kategorie: Morze BałtyckieMorza Oceanu AtlantyckiegoMorza oblewające Europę
Menu nawigacyjne
Nie jesteś zalogowany
Dyskusja
Edycje
Utwórz konto
Zaloguj się
ArtykułDyskusja
CzytajEdytujEdytuj kod źródłowyHistoria i autorzy
Przeszukaj Wikipedię
Strona główna
Losuj artykuł
Kategorie artykułów
Najlepsze artykuły
Częste pytania (FAQ)
Dla czytelników
O Wikipedii
Zgłoś błąd
Kontakt
Wspomóż Wikipedię
Dla wikipedystów
Pierwsze kroki
Portal wikipedystów
Ogłoszenia
Zasady
Pomoc
Ostatnie zmiany
Narzędzia
Linkujące
Zmiany w linkowanych
Prześlij plik
Strony specjalne
Link do tej wersji
Informacje o tej stronie
Cytowanie tego artykułu
Element Wikidanych
Drukuj lub eksportuj
Utwórz książkę
Pobierz jako PDF
Wersja do druku
W innych projektach
Wikimedia Commons
Wikicytaty
Wikipodróże

W innych językach
Afrikaans
Alemannisch
አማርኛ
Anarâškielâ
Ænglisc
العربية
Aragonés
ܐܪܡܝܐ
Արեւմտահայերէն
Arpetan
অসমীয়া
Asturianu
अवधी
Azərbaycanca
تۆرکجه
Basa Bali
বাংলা
Bân-lâm-gú
Башҡортса
Беларуская
Беларуская (тарашкевіца)
भोजपुरी
Български
Boarisch
Bosanski
Brezhoneg
Буряад
Català
Чӑвашла
Čeština
Corsu
Cymraeg
Dansk
Davvisámegiella
Deutsch
Dolnoserbski
Eesti
Ελληνικά
English
Español
Esperanto
Euskara
فارسی
Fiji Hindi
Føroyskt
Français
Frysk
Gaeilge
Gaelg
Gàidhlig
Galego
ГӀалгӀай
گیلکی
客家語/Hak-kâ-ngî
한국어
Hausa
Հայերեն
हिन्दी
Hornjoserbsce
Hrvatski
Ido
Ilokano
Bahasa Indonesia
Interlingua
Ирон
Íslenska
Italiano
עברית
Jawa
Kabɩyɛ
ಕನ್ನಡ
ქართული
Kaszëbsczi
Қазақша
Kernowek
Kiswahili
Kurdî
Кыргызча
Кырык мары
Latgaļu
Latina
Latviešu
Lëtzebuergesch
Лезги
Lietuvių
Limburgs
Lingua Franca Nova
Livvinkarjala
La .lojban.
Luganda
Lombard
Magyar
Македонски
Malagasy
മലയാളം
Māori
मराठी
მარგალური
مصرى
مازِرونی
Bahasa Melayu
Mirandés
Монгол
မြန်မာဘာသာ
Nāhuatl
Nederlands
Nedersaksies
नेपाली
नेपाल भाषा
日本語
Нохчийн
Nordfriisk
Norsk bokmål
Norsk nynorsk
Occitan
Oʻzbekcha / ўзбекча
ਪੰਜਾਬੀ
پنجابی
Papiamentu
پښتو
Piemontèis
Plattdüütsch
Português
Qırımtatarca
Română
Rumantsch
Runa Simi
Русиньскый
Русский
Саха тыла
سرائیکی
Sardu
Scots
Seeltersk
Shqip
Sicilianu
Simple English
Slovenčina
Slovenščina
Ślůnski
Soomaaliga
کوردی
Српски / srpski
Srpskohrvatski / српскохрватски
Suomi
Svenska
Tagalog
தமிழ்
Tarandíne
Татарча / tatarça
ไทย
Тоҷикӣ
Türkçe
Türkmençe
Tyap
Українська
اردو
Vèneto
Vepsän kel’
Tiếng Việt
Võro
West-Vlams
Winaray
吴语
Xitsonga
ייִדיש
粵語
Žemaitėška
中文
Edytuj linki
Tę stronę ostatnio edytowano 2 sty 2023, 14:47.
Tekst udostępniany na licencji Creative Commons: uznanie autorstwa, na tych samych warunkach, z możliwością obowiązywania dodatkowych ograniczeń. Zobacz szczegółowe informacje o warunkach korzystania.
Polityka prywatnościO WikipediiKorzystasz z Wikipedii tylko na własną odpowiedzialnośćWersja mobilnaDla deweloperówStatystykiKomunikat na temat ciasteczekWikimedia FoundationPowered by MediaWiki