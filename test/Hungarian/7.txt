
[elrejt]
Bővítsd te is a roma kultúrával kapcsolatos ismereteket a magyar Wikipédián!

Szeretnéd a környező országok kultúráját megismerni? Március 21. és május 31. között újra kipróbálhatod magad a CEE Tavasz szócikkíró versenyen!

4000-es sorozat
A Wikipédiából, a szabad enciklopédiából

Egy nagyon korai, RCA gyártmányú CD4029 számláló IC.
Disambig.svg	Ez a szócikk integrált áramkörökről szól. Hasonló címmel lásd még: 4000 (egyértelműsítő lap).
A 4000-es sorozat egy szabványos integrált áramkör-családot jelöl, amelyek áramkörei változatos logikai funkciókat valósítanak meg CMOS technológiával. Ezek az áramkörök a mai napig használatban vannak. Az RCA vezette be 1968-ban, CD4000 COS/MOS elnevezés alatt, a TTL logikájú 7400-as sorozatban található logikai csipek alacsonyabb fogyasztású és sokoldalúbb alternatívájaként.[1]

A sorozat megjelenése óta eltelt időben majdnem minden IC gyártó készített ebből a sorozatból való áramköröket. Az RCA egy időben COSMOS elnevezés alatt hirdette ezeket a termékeit, amely a COmplementary Symmetry Metal-Oxide Semiconductor rövidítése (kb. komplementer szimmetriájú fém-oxid félvezető). Az elnevezési rendszer az RCA-nál megszokott konvenciót követte, amelyben a CA az analóg, CD a digitális áramköröket jelezte, és eltért a Texas Instruments SN7400 sorozat számozási rendszerétől.


CD4007 IC szerelőlapon
A 4000-es sorozat előnye a kisebb elektromos fogyasztás, a nagyobb felhasználható feszültségtartomány (3-tól 15 V-ig), és az áramköri tervezés egyszerűsége, a meghajtóképességnek (kimeneti terhelhetőség, fan-out) köszönhetően. Mindamellett kisebb sebességük (kezdetben 1 MHz körüli működés, a bipoláris TTL áramkörök 10 MHz-ével összehasonlítva) a statikus vagy kis sebességű kialakításokra korlátozta ezek felhasználását. Az újabb gyártási technológiák megoldották a sebességi problémákat, miközben megtartották a visszafelé való kompatibilitást a korábbi áramköri tervek többségével. Bár minden félvezető érzékeny az elektrosztatikus kisülésekre, a CMOS áramkörök magasabb bemeneti impedanciája a bipoláris tranzisztoros, TTL eszközöknél ellenállóbbá teszi ezeket. Végül a CMOS előnyei (különösen a későbbi sorozatokban, mint pl. a 74HC) kiszorították a régebbi TTL csipeket, ezzel egyidőben viszont a rohamosan fejlődő LSI technikák a moduláris csiptervezési megközelítést szorították ki a használatból. A 4000-es sorozatot a mai napig széles körben használják, bár talán jelentősége kisebb, mint két évtizeddel ezelőtt.

A sorozatot újabb funkciókat megvalósító elemekkel bővítették az 1970-es és 1980-as évek végén, vagy a meglévő csipek funkcióit jobban ellátó változatokkal. Az újabb csipek többsége már 45xx vagy 45xxx jelölést kapott, de még mindig a 4000-es sorozathoz tartozó áramköröknek számítanak.

Az 1990-es években néhány gyártó, pl. a Texas Instruments, a 4000-es sorozat elemeit a saját újabb HCMOS technológiájával kezdte gyártani (adaptálta a 4000-es sorozatot az újabb HCMOS technológiához), így jelentek meg pl. a 74HCT4060 csip, amely az eredeti 4060-as IC-vel megegyező funkciót lát el, csak sokkal nagyobb sebességgel.

A 4000-es sorozat áramköreit űreszközökben, műholdakban is használták évtizedeken keresztül.[2][3]


Tartalomjegyzék
1	Tervezési megfontolások
2	Példák általános 4000 sorozatú csipekre
3	Nevezetes alkatrészek
3.1	4017 dekád számláló
3.1.1	Példa: elektronikus rulett
3.2	4026 számláló és megjelenítő-dekódoló
3.3	4511 BCD-ről hétszegmenses kijelzőre dekódoló
4	Jegyzetek
5	Fordítás
6	Források
7	További információk
8	Kapcsolódó szócikkek
Tervezési megfontolások
Az eredeti 4000-es sorozatban az áramköröknek pufferelt és nem pufferelt be- és kimenetű változataik voltak. A pufferelt kimenetek több áramot szolgáltathatnak vagy nyelhetnek el, mint a nem pufferelt kimenetek, ami bizonyos kialakításokban szükségtelenné teszi a diszkrét kapcsolótranzisztorokat. A pufferelt változatok gyorsabb kimeneti kapcsolási idővel is rendelkeztek, mivel a jel felfutási ideje a pufferelt kimeneti állapotban gyorsabb, mint egy nem pufferelt eszközben. A terjedési késés (propagation delay) a pufferelt változatokban nagyobb, mint a kiegészítő áramköröké.[4][5] A pufferelt eszközök hajlamosabbak a kimenet oszcillációjára a lassan változó bemenetek mellett. A tervezőknek meg kell fontolniuk a választást a pufferelt és nem pufferelt összetevők között, a tervezett eszköz tulajdonságait figyelembe véve. A kiegészítő bemeneti és kimeneti kapuk a pufferelt alkatrészekben csökkentik az elektrosztatikus kisülésre (ESD) való érzékenységet is.

Habár az eredeti jelölésben megkülönböztették a pufferelt és nem pufferelt alkatrészeket ('A' vagy 'B' utótaggal, pl. 4000A = nem pufferelt, 4000B = pufferelt), néhány gyártó, így pl. a Texas Instruments később ezt megváltoztatta UB (unbuffered) és B (buffered) jelölésre (pl.: 4000UB és 4000B).

Az alábbi rajzok mutatják a szerkezeti különbségeket az egyszerű pufferelt és nem pufferelt kialakítás között egy CMOS NOR logikai kapu példáján. Megfigyelhető, hogy a pufferelt alkatrész magjában található kapu valójában egy NAND kapu, de a teljes áramkör végső funkciója ténylegesen a NOR kapu működését mutatja, a pufferek által elvégzett logikai inverziók miatt (a negált NAND negált bemenetekkel megegyezik a NOR funkcióval, a Boole-algebra De Morgan-azonosságainak megfelelően). A bemeneti megfogódiódák az ESD elleni védelmet szolgálják.

Pufferelt két bemenetű CMOS NOR kapu
Pufferelt két bemenetű CMOS NOR kapu

 
Nem pufferelt két bemenetű CMOS NOR kapu
Nem pufferelt két bemenetű CMOS NOR kapu

A 4000-es sorozat lehetővé teszi kész „receptek” használatát a tervezésnél, amelyben a szabványos áramköri elemek egyszerűen készíthetők, megoszthatók és egymáshoz kapcsolhatók, illesztési problémák nélkül, vagy csak minimális korrekcióval. Ez nagy mértékben gyorsítja az új hardver tervezését és növeli a korábbi tervek felhasználhatóságát, standard lépések bevezetésével. Ezzel ellentétben, pl. a TTL áramkörök, amelyek hasonlóan modulárisak, sokkal figyelmesebb illesztéseket igényeltek, korlátozottabb meghajtóképességükből kifolyólag, bár a későbbi áramkörcsaládokban, pl. a 74LS sorozatban a fanout mértéke akár a 20-at is elérhette. Ez az LSI tervek prototípusainak 4000 sorozatú csipekkel való elkészítését is könnyítette.

A CMOS csipekkel való tervezés további gondosságot igényel. Sok alkatrész több logikai kaput tartalmaz egy tokon belül és általános a helyzet, mikor nincs szükség mindegyikre ezek közül. A lekötetlen lábak, bemenetek hibás működést okozhatnak, ui. a be nem kötött bemenetek a kapukat egy olyan állapotba húzzák, amelyek esetén a kimenetek részlegesen vezetővé válnak, emiatt a kimeneti puffer nagy áramot fogyaszt, mivel nincs se ki- sem pedig bekapcsolva, és alacsony ellenállást képez az áramkörben a tápvezetékek között.

Példák általános 4000 sorozatú csipekre
4000 - Kettős 3 bemenetű NOR kapu és inverter
4001 - Négy 2 bemenetű NOR kapu
4002 - Két 4 bemenetű NOR kapu
4008 - 4 bites teljes összeadó
4010 - hat nem-invertáló puffer
4011 - Négy 2 bemenetű NAND kapu
4017 - Dekád számláló / Johnson számláló
4511 - BCD 7 szegmenses kijelző LED meghajtó
Nevezetes alkatrészek
Néhány alkatrész különösen jelentős a 4000-es sorozatban, ezeknél az integráció foka nagyobb, a többi csippel összehasonlítva. Az alábbi lista nem teljes, csak példákat mutat a sorozatból. Egyes analóg jelkapcsoló eszközök (mint a 4066, és a 4051-től a 4053-ig) továbbra is népszerűek bizonyos audio-kapcsolásokban, bár újabban sokkal alacsonyabb torzítású nem 4000-es sorozatú IC-k is megjelentek.

4017 dekád számláló
A 4017 IC egy 16 lábú CMOS dekád számláló a 4000-es sorozatból. Bemenete órajelimpulzusokat fogad, és tíz kimenetének egyike sorban egymás után bekapcsolt állapotba kerül minden egyes órajelimpulzus hatására.

Bekötés

A 4017 bekötése
Láb száma	név	rendeltetés
1	6	6. szekvenciális kimenet
2	2	2. szekvenciális kimenet
3	1	1. szekvenciális kimenet
4	3	3. szekvenciális kimenet
5	7	7. szekvenciális kimenet
6	8	8. szekvenciális kimenet
7	4	4. szekvenciális kimenet
8	0 V, VDD	0 V vonalhoz csatlakozás
9	9	9. szekvenciális kimenet
10	5	5. szekvenciális kimenet
11	10	10. szekvenciális kimenet
12	CO	Carry out kimenet - magas jelet ad a 0-tól 4-ig terjedő számlálóértékeknél,
alacsonyat 5-től 9-ig (9–0 átmenetnél magasra vált)
13	LE	Latch enable - lezárja a kimenetet, ha magas,
tehát a csip csak akkor számol, ha a LE alacsony
14	CLK	Clock in – órajelbemenet
15	RST	Reset - a reset jel magas értékénél az 1. kimenetet magasra,
a 2–10 kimeneteket alacsonyra állítja
16	+9 V, VCC	+VCC csatlakozás (+3 V és +15 V között lehet)
Példa: elektronikus rulett

Az elektronikus rulett kapcsolási rajza
A kapcsolási rajz jobbra mutatja, hogyan készíthető egy egyszerű rulett-szerű játék egy 4017 dekádszámláló áramkörrel és egyéb alkatrészekkel. A változtatható ellenállás vezérli a pörgetés sebességét.

4026 számláló és megjelenítő-dekódoló
A 4026 IC egy 16 lábú CMOS hétszegmenses számláló a 4000-es sorozatból. Megszámolja a beérkező órajelimpulzusokat és a kimenetre olyan jeleket as, amelyek egy hétszegmenses kijelzőt vezérelhetnek. Ezzel elkerülhető a binárisan kódolt decimális értékről a hétszegmenses kijelző kódolására szolgáló bonyolult átalakítóáramkör, és a 0-tól 9-ig terjedő számjegyek egyszerűen megjeleníthetők.

Bekötés

A 4026 bekötése
Láb száma	név	rendeltetés
1	CLK	Clock in – órajelbemenet
2	CI	Clock inhibit – ha alacsony, az órajelimpulzus növeli a hétszegmenses értéket
3	DE	Display enable – ha magas, a csip kimenetére teszi a hétszegmenses értéket,
tehát ha alacsony, akkor hétszegmenses kijelző ki van kapcsolva,
ez csökkenti a fogyasztást: a számnak nem kell folyamatosan világítania
4	DEO	Display enable out - 4026-osok egymás után kötésére szolgál
5	CO	Carry out output – 9–0 átmenetnél magas; az órajel 1/10 frekvenciája
jelenik meg ezen, több számjegyű számláláshoz több 4026-ossal
6	F	kimenet a hétszegmenses kijelző F bemenetéhez
7	G	kimenet a hétszegmenses kijelző G bemenetéhez
8	VDD	0 V vonalhoz
9	D	kimenet a hétszegmenses kijelző D bemenetéhez
10	A	kimenet a hétszegmenses kijelző A bemenetéhez
11	E	kimenet a hétszegmenses kijelző E bemenetéhez
12	B	kimenet a hétszegmenses kijelző B bemenetéhez
13	C	kimenet a hétszegmenses kijelző C bemenetéhez
14	UCS	Ungated C-segment – kimenet a hétszegmenses kijelző C bemenetéhez,
amelyre nincsenek hatással a DE bemenetek.
A kimenet magas, kivéve ha a számláló 2, amikor alacsonyra vált.
15	RST	Reset - ha magas, minden kimenetet alacsony állapotba visz
16	VSS	+9 V vonal
4511 BCD-ről hétszegmenses kijelzőre dekódoló
A 4511 IC egy 16 lábú CMOS BCD-ről hétszegmenses kijelzőre alakító dekódolóáramkör a 4000-es sorozatból. Bemenete egy binárisan kódolt decimális érték egy bináris számlálóból, ezt dekódolja és egy közös katódú hétszegmenses kijelzőt vezérlő jelet ad ki.

Bekötés

A 4511 bekötése
Láb száma	név	rendeltetés
1	2s	bemenet, a 2s bit értéke a bináris számlálóból
2	4s	bemenet, a 4s bit értéke a bináris számlálóból
3	LT	Lamp test – „lámpa teszt”, ha alacsony, a csip az összes
szegmensvezérlő jelet magasra állítja, teszteléshez
4	BI	Blanking input – ha alacsony, az összes megjelenítő vezérlőjel
alacsony; megjelenítő kikapcsolására, fogyasztáscsökkentéshez
5	LE	Latch enable – ha magas, lezárja kimenetet,
tehát a csip akkor működik, ha a LE jel alacsony
6	8s	bemenet, a 8s bit értéke a bináris számlálóból
7	1s	bemenet, az 1s bit értéke a bináris számlálóból
8	0 V, VDD	0 V vonal
9	E	kimenet a hétszegmenses kijelző E bemenetéhez
10	D	kimenet a hétszegmenses kijelző D bemenetéhez
11	C	kimenet a hétszegmenses kijelző C bemenetéhez
12	B	kimenet a hétszegmenses kijelző B bemenetéhez
13	A	kimenet a hétszegmenses kijelző A bemenetéhez
14	G	kimenet a hétszegmenses kijelző G bemenetéhez
15	F	kimenet a hétszegmenses kijelző F bemenetéhez
16	+9 V, VCC	+9 V vonal
Jegyzetek
 Wright, Maury. Milestones That Mattered: CMOS pioneer developed a precursor to the processzor EDN, 6/22/2006. [2007. szeptember 27-i dátummal az eredetiből archiválva]. (Hozzáférés: 2006. július 1.)
 "Attitude control magnetometer"
 "AO-40 RUDAK Experiment Controller"
 Understanding Buffered and Unbuffered CD4xxxB Series Device Characteristics. Texas Instruments
 Lancaster, Don. CMOS Cookbook, ISBN 0-672-21398-2
Fordítás
Ez a szócikk részben vagy egészben a(z) 4000 series című angol Wikipédia-szócikk ezen változatának fordításán alapul. Az eredeti cikk szerkesztőit annak laptörténete sorolja fel. Ez a jelzés csupán a megfogalmazás eredetét jelzi, nem szolgál a cikkben szereplő információk forrásmegjelöléseként.

Források
További információk
List of 4000 series ICs manufactured by NXP Semiconductors
Thorough list of 4000 series ICs
4000B Series CMOS Functional Diagrams
4000 Series Logic and Analog Circuitry, By James M Bryant
Kapcsolódó szócikkek
A 4000-es sorozatú integrált áramkörök listája
7400-as sorozat
A 7400-as sorozatú integrált áramkörök listája
Logikai kapu
Informatika Informatikai portál • összefoglaló, színes tartalomajánló lap
Kategória: Digitális elektronikaIntegrált áramkörökMikroprocesszorok
Navigációs menü
nem vagy bejelentkezve
vitalap
közreműködések
fiók létrehozása
bejelentkezés
szócikkvitalap
olvasásszerkesztéslaptörténet
Keresés a Wikipédián
Kezdőlap
Tartalom
Kiemelt szócikkek
Friss változtatások
Lap találomra
Tudakozó
Részvétel
Kezdőknek
Segítség
Közösségi portál
Kapcsolatfelvétel
Adományok
Eszközök
Mi hivatkozik erre?
Kapcsolódó változtatások
Speciális lapok
Hivatkozás erre a változatra
Lapinformációk
Hogyan hivatkozz erre a lapra?
Wikidata-adatlap
Nyomtatás/​exportálás
Könyv készítése
Letöltés PDF-ként
Nyomtatható változat
Társlapok
Wikimédia Commons

Más nyelveken
English
Español
Français
日本語
Português
Русский
Українська
Tiếng Việt
中文
5 további
Hivatkozások szerkesztése
A lap utolsó módosítása: 2023. március 4., 06:53
A lap szövege Creative Commons Nevezd meg! – Így add tovább! 3.0 licenc alatt van; egyes esetekben más módon is felhasználható. Részletekért lásd a felhasználási feltételeket.
Adatvédelmi irányelvekA WikipédiárólJogi nyilatkozatMobil nézetFejlesztőkStatisztikákSütinyilatkozatWikimedia FoundationPowered by MediaWiki