
[elrejt]
Bővítsd te is a roma kultúrával kapcsolatos ismereteket a magyar Wikipédián!

Szeretnéd a környező országok kultúráját megismerni? Március 21. és május 31. között újra kipróbálhatod magad a CEE Tavasz szócikkíró versenyen!

Észak-atlanti Szerződés Szervezete
A Wikipédiából, a szabad enciklopédiából
NATO
NATO OTAN landscape logo.svg
A NATO zászlaja
A NATO zászlaja
North Atlantic Treaty Organization (orthographic projection).svg
Alapítva	1949. április 4.
Típus	katonai szövetség
Székhely	Belgium Brüsszel, Belgium
Tagság	31 állam
Nyelvek	angol és francia
Főtitkár	Jens Stoltenberg
NATO (Európa)NATO
NATO
Pozíció Európa térképén
é. sz. 50° 52′ 47″, k. h. 4° 25′ 33″Koordináták: é. sz. 50° 52′ 47″, k. h. 4° 25′ 33″térkép ▼
A NATO weboldala

A Wikimédia Commons tartalmaz NATO témájú médiaállományokat.
Az Észak-atlanti Szerződés Szervezete, rövidítve NATO (angolul North Atlantic Treaty Organisation, franciául Organisation du traité de l’Atlantique nord, OTAN) katonai egyesülés, 31 észak-amerikai és európai ország szövetsége, amelyet a második világháború után, 1949. április 4-én alapítottak Washingtonban. A szervezet célkitűzéseit az Észak-atlanti Szerződés foglalja magában, amelynek értelmében a tagállamok minden politikai és katonai eszközt igénybe vesznek a tagországok szabadságának és a biztonságának megőrzése érdekében. Hivatalos nyelvei az angol és a francia.

A NATO a hidegháborús fegyverkezési verseny egyik közvetlen eredménye. Napjainkban a tagországok határain túl is végez békefenntartói feladatokat.

Magyarország – Csehországgal és Lengyelországgal közösen – 1999-ben vált a NATO tagjává. A legutóbb csatlakozó állam Finnország volt, 2023. április 4-én.[1] A következő csatlakozó várhatóan Svédország lesz, miután 2022 júliusában a NATO elfogadta jelentkezését.[2] Lehetséges tagoknak a szervezet Bosznia-Hercegovinát, Grúziát és Ukrajnát tekinti.[3]


Tartalomjegyzék
1	Története
1.1	Történelmi háttér
1.2	Nyugat-Németország csatlakozása
1.3	Franciaország konfliktusa a szövetséggel
1.4	Szembenállás a Varsói Szerződéssel
1.5	A hidegháború után
1.5.1	A NATO bővítése
2	NATO hadműveletek
2.1	Bosznia-Hercegovina
2.2	Koszovó
2.3	Afganisztán
2.4	Iraki kiképző misszió
2.5	Kalózkodás elleni hadművelet az Ádeni-öbölben
2.6	Líbia
3	Tagjai
3.1	Csatlakozásra váró államok
3.2	Békepartnerség (a tagság nem cél)
4	Térképen
5	Legfontosabb intézményei
5.1	Észak-atlanti Tanács
5.2	Védelmi Tervező Bizottság
5.3	Nukleáris Tervező Csoport
5.4	Főtitkár, Titkárság
5.5	Katonai Bizottság
5.6	Bizottságok és ügynökségek
5.7	Parancsnokságok
5.8	Euro-atlanti Partnerségi Tanács
5.9	NATO Parlamenti Közgyűlése
6	A NATO főtitkárai
7	NATO csúcstalálkozók
8	Kapcsolódó szócikkek
9	Jegyzetek
10	További információk
Története
Történelmi háttér

A kétpólusú Európa térképe a második világháború után
1945-ben, a második világháború lezárulta után a nyugati-európai országok a hosszú konfliktusban kimerültek, emiatt rendkívül gyorsan és drasztikus mértékben kezdték el leépíteni költséges hadseregeiket. Ezzel szemben a rivális Szovjetunió megerősödve került ki a háborúból, és az általa megszállt kelet-európai országokban sorra Moszkvához hű kommunista kormányok jöttek létre. Ahogy fokozódott a két tömb közötti szembenállás, létrejött a vasfüggöny, és a nyugati államokban is aktivizálódtak a kommunista pártok.[4]

Hogy a szovjet előretörést megállítsa és ellensúlyozza a kontinensen, az Egyesült Államok a Truman-doktrína részeként 1948-ban létrehozta a Marshall-tervet, ami jelentős pénzügyi segítséget nyújtott az amerikai érdekszférához tartozó országoknak gazdaságuk helyreállításában. Ezzel egyidőben megkezdődött a térség katonai erejének visszaállítása is és egy nyugati védelmi szövetség létrehozása. Ennek első lépéseként az Egyesült Királyság és Franciaország 1947-ben megkötötte a dunkerque-i szerződést, amely még elsősorban Németország ellen irányult, majd 1948-ban a brüsszeli szerződésben a kollektív védelmet kiterjesztették Belgiumra, Hollandiára és Luxemburgra is.[5] A lépést a Truman vezette amerikai kormányzat is támogatta. A nyugat-európai kormányok számára ugyanakkor hamar világossá vált, hogy egy erősebb katonai szövetség létrehozására van szükség. Eközben az USA, Kanada és az Egyesült Királyság között is titkos tárgyalások indultak meg, mivel a három állam nem bízott benne, hogy az ENSZ fenn tudja tartani a globális békét. A NATO alapokmányának, az Észak-atlanti Szerződésnek aláírására végül 1949. április 4-én került sor Washingtonban.[6] A 12 aláíró ország az USA, Kanada, az Egyesült Királyság, Franciaország, valamint a három Benelux állam mellett Olaszország, Portugália, Norvégia, Dánia és Izland voltak. A dokumentum 5. cikkelye kimondja, hogy amennyiben egy külső állam megtámadja valamelyik tagországot, az olyan hatású, mintha minden szövetséges ellen támadást intézett volna, így a szövetség minden tagja részt vesz a terület védelmében.[7][8]

Nyugat-Németország csatlakozása

Németország csatlakozása a NATO-hoz

Nyugatnémet katonák 1960-ban
A NATO-n belül komoly vitákat váltott ki Nyugat-Németország csatlakozásának kérdése. Sok tagállam az ország világháborúkban betöltött szerepe miatt veszélyesnek találta a németek újbóli felfegyverzését, ugyanakkor egyértelművé vált, hogy a terület kulcsfontosságú a szovjetekkel szembeni védekezés szempontjából. A német vezetéssel a katonai szövetség végül az 1954-es párizsi szerződésben egyezett meg, amelynek következményeképp véget ért az ország katonai megszállása. A következő évben a NATO felvette tagjai közé Nyugat-Németországot, a lépésre válaszul a Szovjetunió és csatlós államai alig egy héttel később létrehozták a Varsói Szerződést. Németország szó szerint a semmiből építette újjá hadseregét, a Bundeswehrt, és nagy számú külföldi hadtestek is érkeztek az országba, így a hidegháború végén már 900 000 katona állomásozott a területen.[9][7]

Franciaország konfliktusa a szövetséggel
1958 után Franciaország kapcsolata megromlott a NATO-val. Az ország elnöke, Charles de Gaulle hevesen kritizálta a szervezetet, elsősorban az USA vezető szerepét bírálta, és a közös katonaságban a francia szuverenitás megsértését látta. Az ország vezetése kijelentette, hogy nem szeretnének egy másik országért háborúba menni egy konfliktus esetén. 1966-ban Franciaország hivatalosan kilépett a NATO közös parancsnokságából, a szervezet székhelye átkerült Párizsból Brüsszelbe, és a nemzetközi erők is elhagyták az állam területét. A franciák végül nem léptek ki a szövetségből, a kapcsolat később rendeződött, és 2009-ben ismét csatlakoztak a közös parancsnoksághoz.[10]

Szembenállás a Varsói Szerződéssel

Török katonák egy 1981-es NATO hadgyakorlaton
A NATO fennállásának legfontosabb célja a hidegháború során egy potenciális európai szovjet invázió megakadályozása volt. A kommunista blokk védelmi egyezménye, a Varsói Szerződés 1955-ben jött létre, és szárazföldi erői eleinte jelentősen felülmúlták az Észak-Atlanti Szerződés európai tagországainak haderejét, ezért elsősorban az Egyesült Államok nukleáris elrettentő erejére támaszkodott a védelem. Ezt kiegészítve 1957-ben megkezdődött a nukleáris robbanófejek telepítése Európába is. Ezeknek a bombáknak a kezelése úgynevezett kettős vezérlésű rendszerben működött, egy ellenséges támadás esetén mind az Egyesült Államok, mind a fegyvernek otthont adó ország megvétózhatta a bomba bevetését. Nagy-Britannia saját atomfegyvereit beépítette a NATO tervezési struktúrájába, a szintén atomhatalom Franciaország azonban külön kezelte fegyvereit.


A holland honvédelmi miniszter, Wim van Eekelen üdvözli az országba érkező amerikai katonákat 1987-ben
A nukleáris védelem kiépítésével egyidőben megkezdődött a hagyományos tengeri és szárazföldi hadsereg fejlesztése is. 1950 szeptemberében a NATO Katonai Bizottsága ambiciózus tervet jelentett be, amelynek célja 96 hadosztály felállítása volt, ebből végül 35 hadosztály jött létre. Hogy a tagországok fegyveres erői összehangoltan tudjanak működni, nagy hadgyakorlatok kezdődtek, ezek közül az 1952-es Mainbrace-hadművelet volt az első, a gyakorlaton 200 hajó és 50 000 katona vett részt.[11] 1952-ben csatlakozott a szövetséghez Görögország és Törökország is, így egy hosszabb folyamat során a két ország hadseregét is beintegrálták a közös parancsnokság alá. 1974-ben Törökország inváziót indított a Görögországgal szövetséges Ciprus ellen, a konfliktus során a két NATO tagállam katonái közvetlenül is összecsaptak egymással. A katonai szövetség 5-ös cikkelye nem lépett életben a helyzetben mivel a törökök támadó háborút folytattak. Az észak-atlanti szövetség nem vett részt a Falkland-szigeteki háborúban sem, ugyanis a szigetcsoport a Ráktérítőtől délre fekszik, így védelme az alapító okmány szerint nem tartozik a NATO hatáskörébe.

A két nagy szembenálló blokk közötti feszült patthelyzet az egész hidegháború során fennállt, az 1960-as években, a berlini fal felépülésének időszakában kiélesedett a feszültség, majd a '70-es évek enyhülésének köszönhetően egy időre alábbhagyott egy nukleáris háború kitörésének veszélye. Az indulatok az 1979-es afganisztáni szovjet invázió és Ronald Reagan amerikai elnök 1980-as megválasztása után ismét fellángoltak (kis hidegháború), azonban 1985-től kezdve Gorbacsov politikai és gazdasági reformjai enyhítették a feszültséget, és végül 1990-1991-ben a Szovjetunió felbomlott. A legfontosabb alkotó állam megszűnésével a Varsói Szerződés is felbomlott, így a NATO maradt az egyetlen nagy katonai hatalom a világon. A szovjetekkel való megbékélés részeként aláírták a CFE-szerződést, amelyben korlátozták az Európában állomásozó katonák létszámát. Németország újraegyesült, és a Németországra vonatkozó végleges szabályozásról szóló szerződés értelmében az ország keleti fele is a NATO része lett.

A hidegháború után

Román katonák vesznek részt a Békepartnerség hadgyakorlatán az Egyesült Államokban 1998-ban
A kétpólusú világrend megszűnésével a nyugati országokban felmerült a kérdés, hogy a katonai szövetség létezésének továbbra is van e létjogosultsága. A NATO-ban változások indultak el, a katonai szerep mellett hangsúlyossá vált a politikai összefogás is és a szervezet új céljává az európai stabilitás és béke fenntartása vált. Ennek a folyamatnak a részeként jó kapcsolatok kiépítésére törekedtek a posztszovjet államokkal, létrehozták a Euro-atlanti Partnerségi Tanácsot és a Békepartnerséget, amelyek egyrészt teret adtak a NATO és nem NATO országok közötti kommunikációnak és bizalomépítésnek, másrészt közös tréningeket, hadgyakorlatokat szerveztek. Ezzel egyidőben fontossá vált az instabilabb európai országokban zajló békefenntartás is, ennek az irányelvnek az értelmében vett részt a szövetség a Jugoszlávia felbomlásakor kirobbant délszláv háborúban. 2001 szeptember 11-én először és eddig egyetlen alkalommal lépett érvénybe az 5-ös cikkely, amikor súlyos terrortámadás érte az Egyesült Államokat, és a NATO országai közösen kezdtek terrorista szervezetek elleni akciókat a Közel-Keleten és Észak-Afrikában.

A NATO bővítése

Brit légvédelmi rendszer Észtországban, 2016
1997. július 8-án a NATO meghívta Csehországot, Magyarországot és Lengyelországot a szövetségbe, azok 1999. március 12-én csatlakoztak. 2004. március 29-én csatlakozott Szlovákia, Szlovénia, Észtország, Lettország, Litvánia, Bulgária és Románia. A 2008-as bukaresti csúcstalálkozón meghívták a Szövetségbe Albániát és Horvátországot, melyek 2009. április 1-jén csatlakoztak a NATO-hoz. 2015. december 2-án a NATO külügyminiszterei meghívták Montenegrót, hogy csatlakozzon az észak-atlanti szervezetbe, mely 2017. június 5-étől a NATO huszonkilencedik tagállama lett.[12] Észak-Macedónia 2018. július 11-én kapott meghívást a NATO-tól, majd 2020. március 27-én vált a szervezet teljes jogú tagjává. Miután Oroszország 2022. februárjában megtámadta Ukrajnát, Svédország és Finnország napirendre tűzte a döntést a csatlakozási szándékuk jóváhagyásáról.[13] [14] 2022. május 18-án Finnország és Svédország hivatalosan benyújtotta a csatlakozási kérelmét.[15]

NATO hadműveletek
A hidegháború során a NATO egyes tagállamai vettek részt háborúkban, de maga a szövetség nem. A Szovjetunió felbomlása után azonban hangsúlyossá vált a NATO békefenntartó és stabilizáló szerepe, így a tagországok haderői számos missziót hajtottak végre a NATO égisze alatt, legtöbbször polgárháború sújtotta területeken. Ezekben a hadműveletekben magyar egységek is részt vettek, jelentősen növelve hazánk elfogadottságát és presztízsét a szövetségben.

Bosznia-Hercegovina

Az amerikai haditengerészet EA–6B repülőgépe Boszniában
1992-ben kitört a délszláv háború legvéresebb szakaszaként ismert boszniai háború. Az egyre romló helyzet hatására az ENSZ Biztonsági Tanácsa elrendelte egy repüléstilalmi zóna létrehozását Bosznia-Hercegovina középső területei felett. A légtérzárat a NATO légiereje tartatta be a Deny Flight hadművelet keretében. A szövetség katonái 1994-ben vettek először részt összecsapásban, amikor a banja lukai incidens során lelőttek 4, a tiltott légteret megsértő boszniai szerb repülőgépet.[16] A szervezet feladata volt a Jugoszláviát sújtó fegyverembargó és szankciók betartatása is, és a srebrenicai mészárlás után részt vettek a boszniai szerb csapatok bombázásában is a Megfontolt Erő (Deliberate Force) hadművelet során. 1995-ben a daytoni egyezménnyel lezárult a háború, ennek keretében mintegy 60 000 NATO katona érkezett békefenntartónak a térségbe.[17]

Koszovó

Német KFOR katonák Koszovóban
1998-ban kitört a koszovói háború, amelynek során a terület albán lakossága a Szerbiától való elszakadást szerette volna elérni. A felkelésre válaszul a Milošević vezette Jugoszlávia (ami ekkor csak Szerbiából és Montenegróból állt) az albánok elűzését tűzte ki célul. Az atrocitásokra válaszul a NATO 1999-ben közbeavatkozott és az Allied Force hadművelet keretében bombázásokat hajtott végre Szerbiában.[18] A csapások hatására a szerb vezetés elfogadta az ENSZ határozatát a háború lezárásáról. Ezt követően NATO békefenntartók érkeztek Koszovóba a Kosovo Force (KFOR) keretében, ez a misszió jelenleg is folyamatban van. A NATO intervenciót számos kritika érte egyrészt a bombázások nagyszámú civil áldozata,[19] másrészt az ENSZ felhatalmazás hiánya miatt.[20]

Magyar részvétel:

Magyar katonák Koszovóban 2010-ben
Magyarország alig néhány nappal a koszovói háború kitörése előtt csatlakozott a NATO-hoz, de már részt vett a légi műveletek támogatásában 1999-ben és békefenntartó kontingenst is küldött a területre a KFOR misszió részeként.[21] Jelenleg 469 magyar katona állomásozik Koszovóban[22] és 2021 óta a KFOR parancsnoki posztját is egy magyar tölti be Kajári Ferenc vezérőrnagy személyében.[23]

Afganisztán
Searchtool right.svg	Lásd még: Afganisztáni háború

Magyar katonák felügyelik afgán civilek evakuálását a Kabuli Repülőtéren 2021 augusztus 18-án, a tálib hatalomátvétel idején
2001 szeptember 11-én az al-Káida terrorszervezet támadói terrortámadások sorozatát hajtották végre az Egyesült Államokban, életbe léptetve a NATO 5-ös cikkelyét, aminek értelmében az összes tagállam a megtámadott védelmére kel. A kezdődő terrorellenes háború részeként elsőként a Földközi-tengeren kezdtek haditengerészeti műveleteket, (ilyen volt például az Active Endeavour hadművelet) hogy megakadályozzák a feltételezett terroristák mozgását és az illegális fegyverkereskedelmet, különösen a tömegpusztító fegyverek csempészését. A következő cél a terrorizmus fellegvárának tartott Afganisztán jelentette fenyegetés felszámolása volt, a közép-ázsiai országban igyekeztek elpusztítani az olyan aktív terrorszervezeteket, mint az al-Káida és a Talibán, és békefenntartó erők révén stabilitást teremteni. Az ENSZ Biztonsági Tanácsa felhatalmazta a NATO-t, hogy egy nemzetközi egységekből álló szárazföldi haderőt telepítsen Afganisztánba, így létrejött a Nemzetközi Biztonsági Közreműködő Erő (ISAF). Az országban állomásozó erők létszáma 2011-ben volt a legmagasabb, amikor 50 ország 130 000 katonája volt jelen a területen. A gerilla hadviselést folytató tálibok csoportjait nem sikerült megsemmisíteni, és 2021 április 14-én Jens Soltenberg NATO-főtitkár bejelentette a csapatok kivonását a térségből. A kivonulás befejezését követően a Talibán hamar legyőzte az afgán köztársasági erőket és uralma alá hajtotta az egész országot.[24]

Magyar részvétel:
Az ISAF erők részeként 2003-tól kezdődően magyar katonák is állomásoztak Afganisztánban, 2014-ben 240-en. Összesen több ezer magyar járta meg Afganisztánt, közülük 7-en vesztették életüket. A csapatok számos feladatot elláttak, harcoltak a terroristák ellen, segítettek kiképezni a helyi erőket és felügyelték az újjáépítést. Egy időben magyarok látták el a Kabuli Repülőtér üzemeltetését és 2006-ban átvették a Baglán tartománybeli újjáépítési csoport vezetését. A csapatkivonás részeként 18 év után a magyar katonák is elhagyták az országot, az utolsó csoport 2021. június 5-én távozott.[25][21]

Iraki kiképző misszió

Olasz és amerikai kiképzőtisztek Irakban
Az iraki háború során az Amerikai Egyesült Államok 2003-ban egy invázióval megdöntötte Szaddám Husszein diktátor rezsimjét, azonban az újonnan alakult iraki átmeneti kormány nem rendelkezett a megfelelő képességekkel, hogy kezelni tudja az országban kitörő lázadásokat. Az ENSZ felhatalmazta a NATO-t hogy létrehozza a Soknemzetiségű Erőket (MNF–I), amelynek célja nem a felkelők elleni küzdelem, hanem az iraki biztonsági erők kiképzése volt. A misszió során mintegy 100 NATO katona 5000 iraki katonát és 10 000 rendőrt képzett ki.[26] A művelet 2011-ben ért véget.[27]

Magyar részvétel:
Magyarország jelenleg is katonákkal járul hozzá Irak biztonságához és stabilitásához.

Kalózkodás elleni hadművelet az Ádeni-öbölben

A USS Farragut egy kilőtt kalózhajóval a háttérben
2009-ben a NATO hadihajókat küldött az Ádeni-öböl térségébe, hogy megvédje az áthaladó hajókat a szomáliai kalózok támadásaitól. A 2016-ig tartó Ocean Shield hadműveletnek nevezett misszióban elsősorban amerikai hajók hajtottak végre bevetéseket, de megjelentek egyéb NATO tagállamok, valamint Kína, Dél-Korea, és Oroszország haditengerészeti eszközei is. A NATO erők a kalózok elleni küzdelem mellett segítettek a régió államainak a partiőrségük és haditengerészetük fejlesztésében, valamint biztosították a Világélelmezési Program Szomáliába érkező segélyeinek útvonalát.[28]

Líbia
Searchtool right.svg	Bővebben: 2011-es líbiai intervenció
2011-ben felkelés tört ki a líbiai diktátor, Moammer Kadhafi kormánya ellen, kirobbantva az első líbiai polgárháborút. Az összecsapások korai szakaszában a felkelők sikereket értek el, azonban később a kormányerők ellentámadásba kezdtek, és atrocitások sorát elkövetve visszaszorították a lázadókat. Az ENSZ Biztonsági Tanácsa egy tűzszünet végrehajtását követelte és felhatalmazta a NATO-t, hogy létrehozza a líbiai repüléstilalmi zónát, ezzel kezdetét vette a 2011-es NATO intervenció az országban. A katonai szövetség erői megsemmisítették a líbiai légierőt és a légvédelmet, majd bombázásokkal támogatták a felkelő erők harcát. A háború a lázadók és a NATO győzelmével ért véget, Kadhafit megölték.[29][30]

Tagjai
Tagország	Csatlakozás éve	Terület (km²)	Népesség (fő)[31]	Katonai költségvetés
(milliárd USD)[32][33]

A GDP%-ában[34]	Aktív katonai állomány
(fő)[35]

Tartalékosok
(fő)[35]

 USA	1949	9 833 520	333 287 557	801	3,5%	1 388 100	744 950
 Belgium	1949	30 528	11 584 008	4,92	0,99%	26 300	5 100
 Dánia	1949	42 943
2 210 573[a 1]	5 935 619	4,76	1,44%	14 500	44 000
 Egyesült Királyság	1949	243 610	68 138 484	68,4	2,2%	138 500	78 600
 Franciaország	1949	643 427	68 042 591	56,6	1,9%	208 750	141 000
 Hollandia	1949	41 543	17 813 200	13,8	1,4%	35 400	4 500
 Izland	1949	103 000	376 248	0,02[36]	0,1%	0	0
 Kanada	1949	9 984 670	39 566 248	26,4	1,3%	67 400	35 600
 Luxemburg	1949	2586	639 589	0,5[37]	0,3%	900	0
 Norvégia	1949	323 802	5 509 591	7,18	1,8%	23 250	40 000
 Olaszország	1949	301 340	62 390 364	32	1,5%	165 500	18 300
 Portugália	1949	92 090	10 263 850	3,36	1,53%	27 250	211 700
 Görögország	1952	131 957	10 569 703	4,84	2,38%	142 700	221 350
 Törökország	1952	783 562	82 482 383	19	2,23%	355 200	178 700
 Németország	1955 – NSZK
1990 – NDK	357 022	84 270 625	56	1,3%	183 500	50 050
 Spanyolország	1982	505 370	47 486 935	19,5	1,4%	120 350	15 150
 Csehország	1999	78 867	10 510 751	2,97	1,38%	21 750	0
 Lengyelország	1999	312 685	38 307 726	12	2,28%	114 050	0
 Magyarország	1999	93 030	9 604 000	2,08	1,49%	27 800	20 000
 Bulgária	2004	110 879	6 520 314	1,08	1,86%	36 950	3 000
 Észtország	2004	45 228	1 328 701	0,69	2,57%	7 100	17 500
 Lettország	2004	64 589	1 873 919	0,72	2,38%	6 210	15 900
 Litvánia	2004	65 300	2 786 651	1,11	2,33%	19 850	6 700
 Románia	2004	238 391	19 053 815	5,05	2,38%	69 300	50 000
 Szlovákia	2004	49 035	5 460 185	2,12	2,22%	15 850	0
 Szlovénia	2004	20 273	2 119 410	0,58	1,19%	7 250	1 500
 Albánia	2009	28 748	2 793 592	0,25	1,92%	8 000	0
 Horvátország	2009	56 594	3 871 833	0,80	1,45%	15 200	18 350
 Montenegró	2017	13 812	604 966	0,07	1,37%	2 350	0
 Észak-Macedónia	2020	25 713	1 836 713	0,11	0,96%	8 000	4 850
 Finnország	2023	338 145	5 566 000	5,9	2%	24 000[38]	900 000[39]
Megjegyzések

 Grönlanddal együtt

A NATO európai terjeszkedése

Az európai országok viszonya a NATO-hoz (2021)
  Tagországok
  Belépés előtt álló országok
  Tárgyalások folyamatban
  A tagság nem cél
  Békepartnerség
  Törekvés a békepartnerségre
Csatlakozásra váró államok
 Svédország
 Ukrajna
 Bosznia-Hercegovina
 Grúzia
Békepartnerség (a tagság nem cél)
Searchtool right.svg	Bővebben: Békepartnerség
Nemzetközi jogi értelemben semleges országok:

 Ausztria
 Svájc
A következő országok semlegességét nem támasztja alá semmilyen nemzetközi jogi garancia:

 Írország
További békepartner országok:

 Azerbajdzsán
 Fehéroroszország
 Kazahsztán
 Málta
 Moldova
 Oroszország
 Örményország
 Szerbia
Törekvés a békepartnerségre:

 Ciprus
 Koszovó
Térképen

A NATO és viszonya más államokhoz (2022. ápr.)
  Tagországok
  Belépés előtt álló országok
  Egyéni Partnerségi Terv (IPAP)
  Békepartnerség
  Mediterrán Párbeszéd
  Isztambuli Együttműködési Kezdeményezés
  Egyéb globális partnerek
Legfontosabb intézményei
Észak-atlanti Tanács
Az egyetlen politikai döntéshozó testület. A Tanács nagyköveti („állandó képviselők”), külügyminiszteri vagy állam- és kormányfői szinten ülésezik. A döntések érvényessége nem függ a szinttől. Az üléseken (szinttől függetlenül) a főtitkár elnököl. Az állandó képviselők hetente többször üléseznek Brüsszelben. A Tanács munkáját a Nemzetközi Titkárság, a Nemzetközi Katonai Törzs és bizottságok segítik.

Védelmi Tervező Bizottság
Állandó képviselők részvételével ülésezik. Védelmi kérdésekkel foglalkozik. Irányelveket ad ki a NATO tagországainak. A bizottságot egy 2010 júniusában lezajlott reform során megszüntették, funkcióit pedig az Észak-atlanti Tanács vette át.[40]

Nukleáris Tervező Csoport
Rendszeresen ülésezik, védelmi miniszterek részvételével. Feladata a nukleáris erőkkel kapcsolatos konkrét politikai kérdések megvitatása.

Főtitkár, Titkárság
A főtitkár felelős a szövetségen belül a döntéshozatali folyamat segítségében. Irányítja a nemzetközi Titkárság munkáját, elnököl a Tanács ülésein.

Katonai Bizottság
Searchtool right.svg	Bővebben: NATO Katonai Bizottsága
A Szervezet legfelső katonai szerve. Tagjai a tagállamok vezérkari főnökei. Feladatuk katonai stratégiai kérdésekben vezetési funkciók ellátása. Javaslatokat dolgoz ki a Tanács számára katonai kérdésekben.

A Katonai Bizottság feladatai: 1. javaslatokat tesz a NATO politikai vezetése számára olyan intézkedések megtételére, amelyeket a NATO területének közös védelme szempontjából szükségesnek ítélnek 2. ellátja a vezetési funkciókat a katonapolitikai és stratégiai kérdésekben 3. katonai kérdésekben irányelveket ad ki a NATO stratégiai parancsnokainak, akik feladataik végrehajtása során a Katonai Bizottságnak tartoznak felelősséggel.

A Katonai Bizottság az állandó képviselők részvételével hetente legalább egy alkalommal ülésezik, de szükség esetén bármikor összehívható.

Ezen kívül évente három alkalommal a vezérkari főnökök szintjén tanácskoznak. Kettőt ezek közül Brüsszelben, egyet pedig rotációs alapon valamelyik tagországban tartanak.

A Katonai Bizottság elnökét a tagállamok vezérkari főnökei hároméves hivatali időszakra választják meg. Hatáskörét a Katonai Bizottság határozza meg, amelynek feladatai végrehajtása során minden tekintetben felelősséggel tartozik.

A Katonai Bizottság tevékenységét a tagországok katonai szakértőiből álló munkacsoportok és a Nemzetközi Katonai Törzs támogatja.

Bizottságok és ügynökségek
A Szövetség munkaszervei, meghatározott feladatkörben döntéseket készítenek elő.

Parancsnokságok
A csapatok felkészítését, a hadműveletek tervezését látják el.

Euro-atlanti Partnerségi Tanács
Évente kétszer külügyminiszteri szinten ülésezik, havonta nagyköveti szinten.

NATO Parlamenti Közgyűlése
A NATO Parlamenti Közgyűlése (NATO PA) egy olyan testület, amely átfogó stratégiai célokat határoz meg a NATO számára. Évente kétszer tart ülést (tavasszal és ősszel). Közvetlen kapcsolatban áll az állandó tagokat kinevező tagállamok nemzeti kormányainak parlamenti szervezeteivel és/vagy ezen tagállamok NATO-nagyköveteivel. A NATO Parlamenti Közgyűlése az Észak-atlanti Szövetség tagállamainak jogalkotóiból és tizenhárom társult tagból áll.

A NATO főtitkárai
Searchtool right.svg	Bővebben: A NATO főtitkárainak listája
1.	Hastings Lionel Ismay, 1st Baron Ismay	Egyesült Királyság	1952. április 4-étől	1957. május 16-áig,
2.	Paul-Henri Spaak	Belgium	1957. május 16-ától	1961. április 21-éig,
3.	Dirk Stikker	Hollandia	1961. április 21-étől	1964. augusztus 1-jéig,
4.	Manlio Brosio	Olaszország	1964. augusztus 1-jétől	1971. október 1-jéig,
5.	Joseph Marie Antoine Luns	Hollandia	1971. október 1-jétől	1984. június 25-éig,
6.	Peter Carington	Egyesült Királyság	1984. június 25-étől	1988. július 1-jéig,
7.	Manfred Wörner	NSZK/Németország	1988. július 1-jétől	1994. augusztus 13-áig,
8.	Sergio Balanzino	Olaszország	1994. augusztus 13-ától	1994. október 17-éig,
9.	Willy Claes	Belgium	1994. október 17-étől	1995. október 20-áig,
10.	Sergio Balanzino	Olaszország	1995. október 20-ától	1995. december 5-éig,
11.	Javier Solana	Spanyolország	1995. december 5-étől	1999. október 6-áig,
12.	George Robertson	Egyesült Királyság	1999. október 14-étől	2004. január 1-jéig,
13.	Jaap de Hoop Scheffer	Hollandia	2004. január 1-jétől	2009. július 31-éig,
14.	Anders Fogh Rasmussen	Dánia	2009. augusztus 1-jétől[41][42]	2014. szeptember 30-ig,
15.	Jens Stoltenberg	Norvégia	2014. október 1-jétől.[43]
NATO csúcstalálkozók
[44]

Értekezlet neve	Dátum	Fogadó ország, helyszín	Megjegyzések
1.	1957-es párizsi NATO-csúcstalálkozó	1957. december 16–19.	Franciaország Párizs, Franciaország	
2.	1974-es brüsszeli NATO-csúcstalálkozó	1974. június 26.	Belgium Brüsszel, Belgium	
3.	1975-ös brüsszeli NATO-csúcstalálkozó	1975. május 29–30.	Belgium Brüsszel, Belgium	
4.	1977-es londoni NATO-csúcstalálkozó	1977. május 10–11.	Egyesült Királyság London,
Egyesült Királyság	
5.	1978-as washingtoni NATO-csúcstalálkozó	1978. május 30–31.	USA Washington,
Amerikai Egyesült Államok	
6.	1982-es bonni NATO-csúcstalálkozó	1982. június 10.	NSZK Bonn, NSZK	
7.	1985-ös brüsszeli NATO-csúcstalálkozó	1985. november 21.	Belgium Brüsszel, Belgium	
8.	1988-as brüsszeli NATO-csúcstalálkozó	1988. március 2–3.	Belgium Brüsszel, Belgium	
9.	1989 májusi brüsszeli NATO-csúcstalálkozó	1989. május 29–30.	Belgium Brüsszel, Belgium	
10.	1989 decemberi brüsszeli NATO-csúcstalálkozó	1989. december 4.	Belgium Brüsszel, Belgium	
11.	1990-es londoni NATO-csúcstalálkozó	1990. július 5–6.	Egyesült Királyság London, Egyesült Királyság	
12.	1991-es római NATO-csúcstalálkozó	1991. november 7–8.	Olaszország Róma, Olaszország	
13.	1994-es brüsszeli NATO-csúcstalálkozó	1994. január 10–11.	Belgium Brüsszel, Belgium	
14.	1997-es párizsi NATO-csúcstalálkozó	1997. május 27.	Franciaország Párizs, Franciaország	
15.	1997-es madridi NATO-csúcstalálkozó	1997. július 8–9.	Spanyolország Madrid, Spanyolország	
16.	1999-es washingtoni NATO-csúcstalálkozó	1999. április 23–25.	USA Washington,
Amerikai Egyesült Államok	A NATO 50. évfordulója alkalmából.
17.	2001-es NATO Főparancsnoksági csúcstalálkozó	2001. április 23–25.	Belgium NATO Főparancsnokság,
Belgium	
18.	2002-es római NATO–Oroszország-csúcstalálkozó	2002. május 28.	Olaszország Róma, Olaszország	A NATO–Oroszország Tanács értekezlete (brosúra).
19.	2002-es prágai NATO-csúcstalálkozó	2002. november 21–22.	Csehország Prága, Csehország	Ez az első csúcstalálkozó, amelyet a korábbi Varsói Szerződés területén szerveztek.
20.	2004-es isztambuli NATO-csúcstalálkozó	2004. június 28–29.	Törökország Isztambul, Törökország	
21.	2005-ös NATO Főparancsnoksági csúcstalálkozó	2005. február 22.	Belgium NATO Főparancsnokság
Brüsszel, Belgium	
22.	2006-os rigai NATO-csúcstalálkozó	2006. november 28–29.	Lettország Riga, Lettország	Az első NATO-csúcstalálkozó, amelyet a korábbi Szovjetunió területén szerveztek.
23.	2008-as bukaresti NATO-csúcstalálkozó	2008. április 2–4.	Románia Bukarest, Románia	Horvátország és Albánia meghívást kapott a Szövetségbe. Macedónia viszont nem, nevének Görögországgal való tisztázatlansága miatt. Döntés született Grúzia és Ukrajna NATO-hoz való csatlakozása ügyében, melyet a NATO-tagsági ütemtervben (NATO Membership Action Plan) tettek közzé még ez év decemberében. A csúcstalálkozó zárónyilatkozata (angolul)
24.	2009-es strasbourg–kehli NATO-csúcstalálkozó	2009. április 3–4.	Franciaország Strasbourg, Franciaország–
Németország Kehl, Németország	A NATO 60. évfordulója alkalmából. NATO-link; A csúcstalálkozó zárónyilatkozata (angolul)
25.	2010-es lisszaboni NATO-csúcstalálkozó	2010. november 19–20.	Portugália Lisszabon, Portugália	[1]
26.	2012-es chicagói NATO-csúcstalálkozó	2012. május 20–21.	USA Chicago,
Amerikai Egyesült Államok	Summit meetings of Heads of State and Government, Chicago, USA
27.	2014-es newporti NATO-csúcstalálkozó	2014. szeptember 4–5.	Egyesült Királyság Newport/Cardiff, Egyesült Királyság, Wales	
28.	2016-os varsói NATO-csúcstalálkozó	2016. július 8–9.	Lengyelország Varsó, Lengyelország	
29.	2017-es brüsszeli NATO-csúcstalálkozó	2017. május 25.	Belgium Brüsszel, Belgium	
30.	2018-as brüsszeli NATO-csúcstalálkozó	2018. július 11–12.	Belgium Brüsszel, Belgium	
31.	2019-es londoni NATO-csúcstalálkozó	2019. december 3–4.	Egyesült Királyság Watford, Egyesült Királyság	A NATO 70. évfordulója alkalmából.
32.	2021-es brüsszeli NATO-csúcstalálkozó	2021. június 14.	Belgium Brüsszel, Belgium	
33.	2022-es NATO virtuális csúcstalálkozó	2022. február 25.	Virtuális csúcstalálkozó	2022-es orosz invázió Ukrajna ellen
34.	2022-es brüsszeli NATO rendkívüli csúcstalálkozó	2022. március 24.	Belgium Brüsszel, Belgium	2022-es orosz invázió Ukrajna ellen
35.	2022-es madridi NATO-csúcstalálkozó	2022. június 29–30.	Spanyolország Madrid, Spanyolország	
Kapcsolódó szócikkek
Katonai szabvány
NATO-kód
Jegyzetek
 Finland to join NATO Tuesday, military alliance chief says (angol nyelven). AP NEWS, 2023. április 3. (Hozzáférés: 2023. április 3.)
 NATO: Finland and Sweden complete NATO accession talks (angol nyelven). NATO. (Hozzáférés: 2022. november 30.)
 What is NATO? (angol nyelven). What is NATO?. (Hozzáférés: 2022. november 30.)
 Towards a bipolar world (1945–1953) - The Cold War (1945–1989) - CVCE Website. www.cvce.eu. (Hozzáférés: 2022. május 3.)
 BRUSSELS TREATY ORGANISATION (RESOLUTION) (Hansard, 18 February 1957). hansard.millbanksystems.com. (Hozzáférés: 2022. május 3.)
 NATO: Founding treaty (angol nyelven). NATO. (Hozzáférés: 2022. május 3.)
 NATO | Founders, History, Purpose, Countries, Map, & Facts | Britannica (angol nyelven). www.britannica.com. (Hozzáférés: 2022. május 3.)
 Editors, History com: NATO (angol nyelven). HISTORY. (Hozzáférés: 2022. május 4.)
 NATO: Germany and NATO - 1955 (angol nyelven). NATO. (Hozzáférés: 2022. május 3.)
 France and NATO: An History. (Hozzáférés: 2022. május 3.)
 Baldwin, Hanson W.. „NAVIES MEET THE TEST IN OPERATION MAINBRACE; Important Role in Defense of Europe Rests With the Combined Fleets”, The New York Times, 1952. szeptember 28. (Hozzáférés ideje: 2022. május 4.) (amerikai angol nyelvű) 
 A NATO tagjává válik Montenegró. hirado.hu. (Hozzáférés: 2017. június 5.)
 Ferenci Ármin - Több generációnyi semlegesség után Finnország és Svédország is a NATO kapujában Putyin ukrajnai háborúja miatt (Telex.hu, 2022.04.17.)
 Rikard Jozwiak - Finnország és Svédország kitartóan masírozik a NATO-tagság felé (Szabad Európa, 2022.04.19.)
 Schweden und Finnland beantragen offiziell Nato-Beitritt. Der Spiegel, (2022. máj. 18.)
 Editors, History com: First NATO Military Action (angol nyelven). HISTORY. (Hozzáférés: 2022. május 27.)
 A NATO beavatkozása hozta el a délszláv háború végét (magyar nyelven). Múlt-kor történelmi magazin, 2015. augusztus 30. (Hozzáférés: 2022. május 27.)
 17. A koszovói háború és a NATO légicsapások 1999. konfliktuskutato.hu. (Hozzáférés: 2022. május 27.)
 Civilian Deaths in the NATO Air Campaign - Summary. www.hrw.org. (Hozzáférés: 2022. május 27.)
 CNN - NATO reaffirms power to take action without U.N. approval - April 24, 1999. edition.cnn.com. (Hozzáférés: 2022. május 27.)
 Külügyminisztérium: Magyarország a NATO-ban. (Hozzáférés: 2022. május 27.)
 Contributing Nations (angol nyelven). jfcnaples.nato.int. (Hozzáférés: 2022. május 27.)
 Magyar parancsnok a KFOR élén (angol nyelven). https://kormany.hu, 2021. október 16. (Hozzáférés: 2022. május 27.)
 Welle (www.dw.com), Deutsche: Taliban surge in Afghanistan: EU and NATO in state of shock | DW | 16.08.2021 (brit angol nyelven). DW.COM. (Hozzáférés: 2022. május 27.)
 Zrt, HVG Kiadó: Az utolsó magyar katona is hazatért Afganisztánból (magyar nyelven). hvg.hu, 2021. június 9. (Hozzáférés: 2022. május 27.)
 Post-War Iraq: Foreign Contributions to Training, Peacekeeping, and Reconstruction. (Hozzáférés: 2022. május 27.)
 „NATO closes up training mission in Iraq”, Reuters, 2011. december 17. (Hozzáférés ideje: 2022. május 27.) (angol nyelvű) 
 Operation OCEAN SHIELD (angol nyelven). mc.nato.int. (Hozzáférés: 2022. május 27.)
 Gaddafi killed as Sirte falls (angol nyelven). www.aljazeera.com. (Hozzáférés: 2022. június 4.)
 „Nato chief Rasmussen 'proud' as Libya mission ends”, BBC News, 2011. október 31. (Hozzáférés ideje: 2022. június 4.) (brit angol nyelvű) 
 „European Countries by population (2023)”, worldometers.info 
 TRENDS IN WORLD MILITARY EXPENDITURE, 2021. (Hozzáférés: 2022. május 5.)
 Military expenditure by country, in constant (2019) US$ m., 1988-2020 (see below for 1999-2020). (Hozzáférés: 2022. május 5.)
 Kékkel kiemelve azok az országok, ahol az előirányzott módon legalább az ország GDP-jének 2%-át költi hadseregre az állam
 A Stratégiai Tanulmányok Nemzetközi Intézete (IISS) adatai alapján
 Military Budget in Iceland – Icelandic Military Spending. militarybudget.org. (Hozzáférés: 2022. május 5.)
 Luxembourg defence expenditure 2021 (angol nyelven). Statista. (Hozzáférés: 2022. május 5.)
 Finnish Defence Forces. (Hozzáférés: 2023. április 3.)
 Finnish Defence Forces. (Hozzáférés: 2023. április 3.)
 The Defence Planning Comittee
 MTI: Megvan az új NATO-főtitkár. hm.gov.hu, 2009. április 4. [2009. április 14-i dátummal az eredetiből archiválva]. (Hozzáférés: 2009. április 4.)
 Rasmussen az új NATO-főtitkár (magyar nyelven). index.hu, 2009. április 4. (Hozzáférés: 2009. április 4.)
 „Nato names Stoltenberg next chief”, BBC News, 2014. március 28.. [2014. március 30-i dátummal az eredetiből archiválva] (Hozzáférés ideje: 2014. október 1.) 
 NATO summit meetings
További információk
Commons:Category:North Atlantic Treaty Organization
A Wikimédia Commons tartalmaz Észak-atlanti Szerződés Szervezete témájú médiaállományokat.
North Atlantic Treaty Organization
NATO archívum
NATO-csúcsértekezletek
Az Észak-atlanti Szerződés szövege (magyarul) – nato.int
Az Észak-atlanti Szerződés szövege Archiválva 2011. május 21-i dátummal a Wayback Machine-ben (magyarul) – kulugyminiszterium.hu
A NATO első fél évszázada – László Balázs cikke az Európai Utasban
Pirityi Sándor: Ötvenöt éves a NATO
Manley kemény üzenetet küldött a NATO-nak – Cikk a Kanadai Magyar Hírlapban
Kompromisszum az afganisztáni misszióról – Cikk a Kanadai Magyar Hírlapban
NATO.lap.hu – linkgyűjtemény
m v sz
NATO (North Atlantic Treaty Organisation) tagországok
m v sz
Hidegháború (1945–1991)
Nemzetközi katalógusok	
WorldCat VIAF: 148423701 LCCN: n79006743 ISNI: 0000 0001 1537 6279 GND: 377-3 LIBRIS: 125434 SUDOC: 026438453 NKCS: kn20010711289 BNF: cb11868595r BNE: XX93263 KKT: 00568052 BIBSYS: 90056314 ULAN: 500225812
Hadtudomány Hadtudományi portál • összefoglaló, színes tartalomajánló lap
Kategória: NATO
Navigációs menü
nem vagy bejelentkezve
vitalap
közreműködések
fiók létrehozása
bejelentkezés
szócikkvitalap
olvasásszerkesztéslaptörténet
Keresés a Wikipédián
Kezdőlap
Tartalom
Kiemelt szócikkek
Friss változtatások
Lap találomra
Tudakozó
Részvétel
Kezdőknek
Segítség
Közösségi portál
Kapcsolatfelvétel
Adományok
Eszközök
Mi hivatkozik erre?
Kapcsolódó változtatások
Speciális lapok
Hivatkozás erre a változatra
Lapinformációk
Hogyan hivatkozz erre a lapra?
Wikidata-adatlap
Nyomtatás/​exportálás
Könyv készítése
Letöltés PDF-ként
Nyomtatható változat
Társlapok
Wikimédia Commons
Wikihírek

Más nyelveken
English
Boarisch
Беларуская
Deutsch
Lietuvių
Polski
Русский
Ślůnski
Українська
168 további
Hivatkozások szerkesztése
A lap utolsó módosítása: 2023. április 5., 01:20
A lap szövege Creative Commons Nevezd meg! – Így add tovább! 3.0 licenc alatt van; egyes esetekben más módon is felhasználható. Részletekért lásd a felhasználási feltételeket.
Adatvédelmi irányelvekA WikipédiárólJogi nyilatkozatMobil nézetFejlesztőkStatisztikákSütinyilatkozatWikimedia FoundationPowered by MediaWiki